# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.127241
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷六十八目録
<pb:KR4h0142_WYG_068-1a>¶
　欽定四庫全書¶
御定歴代題畫詩類卷六十八目録¶
　　漁樵類¶
　　　雪麓漁舟圖(元王冕/)¶
　　　溪山漁艇圖(元劉永之/)¶
　　　題風雨漁舟圖(元胡長孺/)¶
　　　題漁舟風雨圖(元吳澄/)¶
　　　題漁舟圖(元吳澄/)¶
<pb:KR4h0142_WYG_068-1b>¶
　　　漁圖(明周用/)¶
　　　漁圖(明徐渭/)¶
　　　書漁舟扇面(明舒芬/)¶
　　　漁舟夜歸圖(明陳顥/)¶
　　　題趙子昂秋江漁艇圖(明貝瓊/)¶
　　　題秋江漁艇(明陳繼儒/)¶
　　　馬逺虚亭漁笛圖(元吳鎮/)¶
　　　題畫蘆花漁笛(明李日華/)¶
<pb:KR4h0142_WYG_068-2a>¶
　　次韻題文太史滄浪漁笛圖(明張鳯翼/)¶
　　題徐景顔教諭縠江漁者卷(明邵伯宣/)¶
　　周伯清秋江曬網圖(元李存/)¶
　　題網魚圖(明倪宗正/)¶
　　二漁負罾圖(明屠僑/)¶
　　春波嬾漁圖(明李日華/)¶
　　釣魚圖(元彭炳/)¶
　　輞川釣者圖(明練子寧/)¶
<pb:KR4h0142_WYG_068-2b>¶
　　釣魚圖(明吕㦂/)¶
　　釣魚圖(明莊㫤/)¶
　　釣魚圖(明李東陽/)¶
　　扇上釣魚圖(明賀欽/)¶
　　釣魚圖(明陳雷/)¶
　　題子昂江天釣艇圖(元陳旅/)¶
　　題盛子昭臨吳興公溪山釣船圖(明虞堪/)¶
　　為世賢題唐子華釣舟圖(明吳寛/)¶
<pb:KR4h0142_WYG_068-3a>¶
　　沈啓南畫漁舟晩釣圖(明文森/)¶
　　為彭子𢎞題漁釣圖(元劉永之/)¶
　　題山水釣魚小畫(明程本立/)¶
　　春江獨釣圖(元王惲/)¶
　　春江獨釣圖(元倪瓚/)¶
　　春溪獨釣圖(明髙啓/)¶
　　題秋江垂釣圖(元趙孟頫/)¶
　　題秋江垂釣圖(元虞集/)¶
<pb:KR4h0142_WYG_068-3b>¶
　　題秋江把釣圖(元黄鎮成/)¶
　　秋江獨釣圖(元吳師道/)¶
　　題朱澤民秋江獨釣圖(元鄭東/)¶
　　題秋江漁釣圖(明林鴻/)¶
　　秋江獨釣圖(明王直/)¶
　　秋江釣舟圖(明陸深/)¶
　　寒江獨釣圖(元袁士元/)¶
　　寒江獨釣圖(元唐肅/)¶
<pb:KR4h0142_WYG_068-4a>¶
　　獨釣寒江(明徐渭/)¶
　　空江獨釣圖(明陳烓/)¶
　　題滄江獨釣圖(明劉基/)¶
　　桐江獨釣圖(明商輅/)¶
　　題澄江釣叟圖(明廖道南/)¶
　　題田使者玉泉垂釣圖(元王惲/)¶
　　題長溪獨釣圖(元丁鶴年/)¶
　　題宋元凱都市寺為中正堂畫溪山晩釣圖(元鄭/)¶
<pb:KR4h0142_WYG_068-4b>¶
　　(洪/)¶
　　題雙松獨釣圖(元陶宗儀/)¶
　　次韻趙子野石城釣月圖(宋樓鑰/)¶
　　秋江釣月圖歌(元劉因/)¶
　　黄清夫秋江釣月圖(元趙孟頫/)¶
　　題黄隐君秋江釣月圖(元范梈/)¶
　　釣雪圖(元袁桷/)¶
　　題寒江釣雪(元馬祖常/)¶
<pb:KR4h0142_WYG_068-5a>¶
　　釣雪圖(元薩都拉/)¶
　　釣雪圖(明吕㦂/)¶
　　寒江釣雪(明周復俊/)¶
　　冩立釣圖(明李日華/)¶
　　題罷釣圖(明張鳯翼/)¶
　　罷釣圖(明楊基/)¶
　　題鐵仲堅宣差所藏羅稚川煙邨圖(元劉詵/)¶
　　彷巨然煙艇(明李日華/)¶
<pb:KR4h0142_WYG_068-5b>¶
　　題劉光朝小景圖(元陳泰/)¶
　　題小景(明張以寧/)¶
　　題子昻畫(明王達/)¶
　　題小畫(明謝矩/)¶
　　小景(明祝允明/)¶
　　為王章甫畫(明李日華/)¶
　　跋武元直漁樵閒話圖(金趙秉文/)¶
　　漁樵閒話圖(元王惲/)¶
<pb:KR4h0142_WYG_068-6a>¶
　　　漁樵問答圖(元袁桷/)¶
　　　漁樵問話圖(明楊基/)¶
　　　漁樂樵隱二圖(明儲巏/)¶
　　　題樵漁圖(元貢師泰二首/)¶
　　　為陳叔原題漁樵圖(明藍智/)¶
　　　題漁樵圖(明僧宗泐/)¶
　　　題郭熙畫樵夫渡水扇(宋文彦博/)¶
　　　為疇齋張府卿作樵雲圖(元馬臻/)¶
<pb:KR4h0142_WYG_068-6b>¶
　　　樵隱圖(元陳樵二首/)¶
　　　吕氏樵隱圖(元陳樵/)¶
　　　暮嶺歸樵圖(明祝允明/)¶
　　　題鄱陽楊蘭谷漁樵耕牧圖(元李祁/)¶
　¶
　¶
　¶
御定歴代題畫詩類卷六十八目録¶
#+PROPERTY: JUAN 卷六十八
<pb:KR4h0142_WYG_068-7a>¶
　欽定四庫全書¶
御定歴代題畫詩類卷六十八¶
　　漁樵類¶
　　　雪麓漁舟圖　　　　　　　(元/)王　冕¶
　大山小山無寸青長江萬里如月明楚天不盡鳥飛絶¶
　老樹欲動風無聲何人方舟順流下草衣箬笠俱瀟灑¶
　篷底有兒能讀書不是尋常釣魚者𤣥貞子陶朱翁避¶
　世逃名俱已矣後來空自談髙風我視功名等塵垢何¶
<pb:KR4h0142_WYG_068-7b>¶
　似忘言付杯酒武陵豈必皆神仙桃花流水人間有¶
　　　溪山漁艇圖　　　　　　　　(元/)劉永之¶
　夕陽延莫景秋色逺冥冥流水雙溪緑寒山九疊青石¶
　樓依古木草徑接遥汀釣叟長年在何人問客星¶
　　　題風雨漁舟圖　　　　　　　(元/)胡長孺¶
　細栁新蒲春已滿飄風急雨亂如顛漁人若解忘魚意¶
　繫却扁舟卧碧煙¶
　　　題漁舟風雨圖　　　　　　　(元/)吳　澄¶
<pb:KR4h0142_WYG_068-8a>¶
蓑笠寒颼颼一篙背拳曲有人方醉眠酒醒失茅屋¶
　　題漁舟圖　　　　　　　　　(元/)吳　澄¶
岸栁青青岸蓼紅兩兒兩嫗兩漁翁當年應笑扁舟客¶
月夜西施一夕風¶
　　漁圖　　　　　　　　　　　(明/)周　用¶
寒潛急漁師回谿愁泯泯中有九寸鮮無令一朝盡網¶
絲傷春蠶笱竹折稚笋萬口白喁喁畫者心亦忍¶
　　漁圖　　　　　　　　　　　(明/)徐　渭¶
<pb:KR4h0142_WYG_068-8b>¶
何人畫秋色蘆花繡如組罷釣睡孤舟月滿瀟湘浦撒¶
網打魚驚鴈飛釣竿閒挂冷魚磯醉餘正好割鮮膾怪¶
殺松鱸畫裏肥¶
　　書漁舟扇面　　　　　　　　(明/)舒　芬¶
蹇驢辛苦走長安十載依然著一冠爭似漁翁江上老¶
緑蓑長伴白鷗閒¶
　　漁舟夜歸圖　　　　　　　　(明/)陳　顥¶
罷釣歸來月未明隔籬遥見一燈青不知潮落江風轉¶
<pb:KR4h0142_WYG_068-9a>¶
流却扁舟過别汀¶
　　題趙子昂秋江漁艇圖　　　　(明/)貝　瓊¶
朝漁江之南暮漁江之北朝暮清江邊公侯不相識西¶
塞山前秋日㣲滄波浩蕩釣船歸老髯何來一相就鐵¶
笛夜吹彭郎磯¶
　　題秋江漁艇　　　　　　　　(明/)陳繼儒¶
怕将名姓落人間買斷秋江蘆荻灣㡬度招尋尋不得¶
釣船雖小即深山¶
<pb:KR4h0142_WYG_068-9b>¶
　　馬逺虚亭漁笛圖　　　　　　(元/)吳　鎮¶
虚閣延凉颸唯聞芳草氣漁艇出滄浪弄笛仍遺世山¶
鳥為飛鳴游魚順流去幽人午睡餘翛然信髙致何物¶
馬生圖㑹得其中趣展閱不能忘賦得工五字¶
　　題畫蘆花漁笛　　　　　　　(明/)李日華¶
白石丹楓落照邊千峰雲靄一江煙漁郎短笛無腔調¶
吹起蘆花雪滿船¶
　　次韻題文太史滄浪漁笛圖　　(明/)張鳯翼¶
<pb:KR4h0142_WYG_068-10a>¶
夾岸蘆花雪作叢扁舟長笛弄秋風十年不向山隂過¶
猶自含酸小幅中¶
　　題徐景顔教諭縠江漁者卷　　(明/)邵伯宣¶
柯山青浸縠江波有客長年披緑蓑釣澤偶膺多士選¶
講帷仍賦散人歌桃花白鷺忘機久蓴菜鱸魚入夢多¶
遲子束書歸舊隱水雲深處一經過¶
　　周伯清秋江曬網圖　　　　　(元/)李　存¶
曬網夕陽斜攜壺入荻花平生誤識字恨不作漁家¶
<pb:KR4h0142_WYG_068-10b>¶
　　題網魚圖　　　　　　　　　(明/)倪宗正¶
白白江波紅尾魚蒲花初發栁花疎江洲日暮忘歸去¶
江魚上網不知數風雨欲來猶不來篛笠且挂磯頭樹¶
　　二漁負罾圖　　　　　　　　(明/)屠　僑¶
夜飯未得熟風濤不可罾柴門桑竹雨妻子候寒燈¶
　　春波懶漁圖　　　　　　　　(明/)李日華¶
聞説淞陵鱸又肥雨餘沙栁緑霏霏當年屬玉聼簫處¶
只有孤雲映夕暉¶
<pb:KR4h0142_WYG_068-11a>¶
　　釣魚圖　　　　　　　　　　(元/)彭　炳¶
酒醒船在子陵䑓萬壑千巖玉琢開抛却釣魚肩雪落¶
一雙青鴈恰飛來¶
　　輞川釣者圖　　　　　　　　(明/)練子寧¶
家住横溪上金川似輞川凉風垂釣坐明月棹歌還緑¶
水雕胡飯金鱗縮項鯿鑑湖如可乞相與頌堯天¶
　　釣魚圖　　　　　　　　　　(明/)吕　㦂¶
楓香倚青壁魚樂茭蒲長溪翁戴笠來舟穩撥蘭槳欲¶
<pb:KR4h0142_WYG_068-11b>¶
談世清濁無復三閭丈極目盼流雲滄浪發孤響餘音¶
遶空谷川緑平如掌呼翁不我譍繫此蓴鱸想¶
　　釣魚圖　　　　　　　　　　(明/)莊　㫤¶
溪上春雲與浪飛溪頭春水鮆魚肥野人只是閒無事¶
日出船來月出歸¶
　　釣魚圖(為葉司/徒公題)　　　　　　　(明/)李東陽¶
兩舟同行如結鄰兩翁相對各垂綸絲長水逺意不極¶
俱是江湖閒散身倐無忽有時交詫咫尺煙波不相借¶
<pb:KR4h0142_WYG_068-12a>¶
穉子牽絲似有情前村問酒先論價江淮以南罾罟多¶
瀟湘向上皆風波公家正住魚龍窟我興即在滄浪歌¶
滄浪歌長秋日短野水寒天迷近逺酒醒髙堂㸔畫圖¶
黄蘆瑟瑟江風滿¶
　　扇上釣魚圖　　　　　　　　(明/)賀　欽¶
江上釣魚翁不識家何處我恨凌溪來安得與君住¶
　　釣魚圖　　　　　　　　　　(明/)陳　雷¶
歌向滄浪獨羨魚釣竿閒却意何如磻溪夢裏青山老¶
<pb:KR4h0142_WYG_068-12b>¶
猶遇君王載後車¶
　　題子昂江天釣艇圖　　　　　(元/)陳　旅¶
雨餘秋水滿山前正是江南落鴈天何處故人漁艇小¶
斷蟬疎樹夕陽邊¶
　　題盛子昭臨吳興公溪山釣船圖¶
　　　　　　　　　　　　　　　(明/)虞　堪¶
著我春江聼雨眠鷗波亭下水如天當時度得參差玉¶
吹起春風滿釣船¶
<pb:KR4h0142_WYG_068-13a>¶
　　為世賢題唐子華釣舟圖　　　(明/)吳　寛¶
日落長堤古樹隂溪舟爭放碧溪潯㸔渠共理絲綸手¶
真有前人竭澤心¶
　　沈啓南畫漁舟晩釣圖　　　　(明/)文　森¶
新豐酒波堪濯足塵土紅汚酒波緑粗豪飲客下馬下¶
三觥五籌行促促何如並著春江船蒲茸紫立栁黄眠¶
船頭釣得縮項鯿賣之儘可供酒錢夕陽射眼拉柁轉¶
江光帖天孤鳥逺¶
<pb:KR4h0142_WYG_068-13b>¶
　　為彭子𢎞題漁釣圖　　　　　(元/)劉永之¶
彭郎磯畔小茅堂露滿秋林木葉黄石渚水生魚欲上¶
一江風雨夜鳴榔¶
　　題山水釣魚小畫　　　　　　(明/)程本立¶
人間萬事一絲輕江上數峯雙眼明老我不歸空㸔畫¶
秋風又到洛陽城¶
　　春江獨釣圖(前金平陽人/孫子安筆)　　　(元/)王　惲¶
𣺌渺春江碧若空一絲斜裊釣壇風富春莫擬幽棲穩¶
<pb:KR4h0142_WYG_068-14a>¶
已在君王物色中¶
　　春江獨釣圖　　　　　　　　(元/)倪　瓚¶
春洲菰蒋緑江水自空虚望山以髙咏意釣不在魚¶
　　春溪獨釣圖　　　　　　　　(明/)髙　啟¶
春水鱖魚肥垂綸坐斷磯羊裘人易識好著舊蓑衣¶
　　題秋江垂釣圖　　　　　　　(元/)趙孟頫¶
湘江霜冷鴈初飛雲滿君山樹影稀秋色天涯元不盡¶
扁舟何事不知歸¶
<pb:KR4h0142_WYG_068-14b>¶
　　題秋江垂釣圖　　　　　　　(元/)虞　集¶
曉煙横樹轉溪灣何事漁舟罷釣還門外秋風吹葉老¶
幽人閒㸔巨然山¶
　　題秋江把釣圖　　　　　　　(元/)黄鎮成¶
獨載輕舠過碧川一綸牽動楚江天蘆邊有月還吹笛¶
栁外無風不繫船留火夜燃湘岸竹得魚朝送酒家錢¶
十年湖海真如畫亦欲狂歌一扣舷¶
　　秋江獨釣圖　　　　　　　　(元/)吳師道¶
<pb:KR4h0142_WYG_068-15a>¶
峩冠古服理絲綸恐是𤣥真輩行人今日官征算舟舫¶
水雲莫倚自由身¶
　　題朱澤民秋江獨釣圖　　　　(元/)鄭　東¶
山川無微雲萬物粲可數長江秋氣至美人在中渚凉¶
風吹蘭舟木葉下如雨魴鯉豈必多書卷良可咀初非¶
與世殊聊以樂空屢¶
　　題秋江漁釣圖　　　　　　　(明/)林　鴻¶
移舟向潭石投釣臨寒流餘懷本澹蕩况此滄江秋白¶
<pb:KR4h0142_WYG_068-15b>¶
日既濯濯清飇何瀏瀏適意非在魚所希與神遊悠哉¶
共恬淡惟應沙際鷗¶
　　秋江獨釣圖　　　　　　　　(明/)王　直¶
蒹葭淅瀝秋雨霜明月照水天蒼茫扁舟靜夜泝室濶¶
驚起沙邊鷗鷺行釣車不用置在傍此心寧羨鯉與魴¶
叩舷獨往歌滄浪歌聲激烈増慨慷山中之人遥相望¶
　　秋江釣舟圖　　　　　　　　(明/)陸　深¶
西風吹滿荻蘆花釀作霜寒啼亂鴉買得釣船如屋裏¶
<pb:KR4h0142_WYG_068-16a>¶
只将秋水老南華¶
　　寒江獨釣圖　　　　　　　　(元/)袁士元¶
堪笑江湖㡬釣徒朝來相喚暮相呼祇今風雪䝉頭處¶
回首煙波一箇無¶
　　寒江獨釣圖　　　　　　　　(元/)唐　肅¶
非為投竿為好奇江寒凍折釣翁髭縁知雪壓篷牕曉¶
不載魚歸只載詩¶
　　獨釣寒江　　　　　　　　　(明/)徐　渭¶
<pb:KR4h0142_WYG_068-16b>¶
大海有鯨魚五岳其鼻額任公釣不來煩爾一絲雪¶
　　空江獨釣圖(為璋/姪題)　　　　　　(明/)陳　烓¶
一氣團虚亘寥廓天光雲影鏡中落紛紛物態從更變¶
眼底何如阿翁樂名利不牽身獨閒萬頃滄波百尺竿¶
溪月江風隨意取星星短髮顔如丹潮來潮去憑此竹¶
不釣齊璜釣荆玉遊鱗掣破浪花圓欸乃一聲山水緑¶
君不見渭濵人熊羆不入姬文夢百嵗風光老釣綸又¶
不見嚴灘老漢家名節在一絲雲䑓事業跡如埽誰冩¶
<pb:KR4h0142_WYG_068-17a>¶
斯圖託意深小阮重之輕南金特來索我題佳句薫風¶
灑灑清煩襟㡬向濯清亭子上凭欄相對成惆悵安得¶
呼酒傾百壺爛醉沙頭續漁唱¶
　　題滄江獨釣圖　　　　　　　(明/)劉　基¶
山繞滄江一釣船又隨斜日下長川小魚不食大魚去¶
風定逺林生白煙¶
　　桐江獨釣圖　　　　　　　　(明/)商　輅¶
拂袖長歌入富春滄江深處獨垂綸短蓑不換軒裳貴¶
<pb:KR4h0142_WYG_068-17b>¶
千載髙風有㡬人¶
　　題澄江釣叟圖　　　　　　　(明/)廖道南¶
江上青山翠欲流江頭白浪雨初収漁竿夙協磻溪兆¶
鶴夢曽經赤壁遊天外帆檣臨碧海雲中樓閣即丹丘¶
懸知别浦通幽處自有神槎汎斗牛¶
　　題田使者玉泉垂釣圖　　　　(元/)王　惲¶
渭畋應未兆非熊底是胷蟠萬丈虹辦與澄湖三百頃¶
一絲斜裊緑楊風¶
<pb:KR4h0142_WYG_068-18a>¶
　　題長溪獨釣圖　　　　　　　(元/)丁鶴年¶
溪上釣西風心隨溪水東後車今巳載何待兆非熊¶
　　題宋元凱都市寺為中正堂畫溪山晩釣圖¶
　　　　　　　　　　　　　　　(元/)鄭　洪¶
百畆青山二頃田金溪南畔竹菴前紺園薝蔔花香澹¶
寳地桫欏樹影圓日日釣絲牽葑雨年年禪榻對茶煙¶
郎星昨夜明如月偏照君家書畫船¶
　　題雙松獨釣圖　　　　　　　(元/)陶宗儀¶
<pb:KR4h0142_WYG_068-18b>¶
雙松偃蹇水挼藍㡬疊遙山送碧嵐一葉釣舟輕似葦¶
短蓑煙雨老江南¶
　　次韻趙子野石城釣月圖　　　(宋/)樓　鑰¶
石城江頭可憐月曽照六朝清夜獵古往今來知㡬何¶
長江衮衮蕭蕭葉謫仙去後詩盟寒王孫詩瘦清欒欒¶
詩情浩蕩坐無奈扁舟笑把磻溪竿江平風輕波瑟瑟¶
宿靄卷空天一色東風吹月入長安一卷風流坐中得¶
初讀神意清再讀胸次平回頭明月祇如故世上興廢¶
<pb:KR4h0142_WYG_068-19a>¶
徒紛更想君一葉自掀舞夜靜水寒誰與語船頭有酒¶
且孤斟莫向金陵重懷古¶
　　秋江釣月圖歌　　　　　　　(元/)劉　因¶
南山舞空趨翔鸞北山人立如啼&KR0400;長流東來貫其腹¶
謂是浙水屈曲萬丈之上源大魚奔騰鰭鬛焦小魚委¶
靡隨江潮中有白玉蟾落落五采凝不消人言此蟾在¶
天主隂魄淪没何為水中宅籊籊千尺綸蟾永不受吞¶
廣寒髙居淩紫清日逐烏御不得停愛此江水碧倒室¶
<pb:KR4h0142_WYG_068-19b>¶
浴影潛金精感君纒綿如有素瞬息還須上天去君不¶
聞任公子東海投竿非小智又不聞嚴先生羊裘古瀬¶
成髙名君家慈母占畢逋百尺樓觀端可居黄金之釣¶
不復理明月年年在秋水¶
　　黄清夫秋江釣月圖　　　　　(元/)趙孟頫¶
塵土染人衣袂煙波著我船牕為問行歌都市何如釣¶
月秋江¶
　　題黄隱君秋江釣月圖　　　　(元/)范　梈¶
<pb:KR4h0142_WYG_068-20a>¶
舊識先生隱者流偶因圖畫想滄洲斷雲滿路碧牕晩¶
明月何年青嶂秋世故風塵雙短屐生涯天地一扁舟¶
何由白石空磯畔招得人間萬户侯¶
　　釣雪圖　　　　　　　　　　(元/)袁　桷¶
明月入水底摩盪空江雪昂昂垂綸翁在雪不在月悟¶
彼𤣥化理不寐坐明發我舟非無槳我車詎無轍迂儒¶
守繩樞世胄貫華閥願以千尺竿截為濟川筏¶
　　題寒江釣雪　　　　　　　　(元/)馬祖常¶
<pb:KR4h0142_WYG_068-20b>¶
欲買韓家舊石淙釣魚竿㡳是寒江淮南十月蒹葭岸¶
曽見冰花到小牕¶
　　釣雪圖　　　　　　　　　　(元/)薩都拉¶
天寒日暮烏鴉啼江空野濶黄雲低村南村北人跡斷¶
山前山後玉樹迷歌樓酒香金帳暖豈知篷底魚羮飯¶
一絲天地栁花春萬里煙波蓮葉逺風流不數王子猷¶
清興不減山隂舟人間富貴草頭露桐江何處覓羊裘¶
還君此畫三歎息如此江湖歸未得洗魚煑飯捲孤篷¶
<pb:KR4h0142_WYG_068-21a>¶
江上雲山好顔色¶
　　釣雪圖(為文選喬/希大題)　　　　　　(明/)吕　㦂¶
寒波雪片霏霏雨老漁宿昔扁舟具龍伯宫前擲一絲¶
細鱗縮項隨煙霧霓竿本解釣珊瑚俗情大笑何曽顧¶
太平無事用鷹揚惡風白浪弓旌暮蓑笠閒吟栁栁州¶
眼中枉費頻招呼我待明年春水時去逐桃花傍巖住¶
　　寒江釣雪　　　　　　　　　(明/)周復俊¶
嵐雲凍不飛江水明素練千林冥若空遙峰隱還見漁¶
<pb:KR4h0142_WYG_068-21b>¶
歌巖下起落日聲猶轉¶
　　冩立釣圖　　　　　　　　　(明/)李日華¶
遊魚得餌噏復吐立釣纔知縱與沉雲影自移山自靜¶
由來不礙樹邊吟¶
　　題罷釣圖　　　　　　　　　(明/)張鳯翼¶
輕鷗飛鷺漫沉浮未晩停橈紅蓼洲明月滿船君莫笑¶
有風波處不垂鈎¶
　　罷釣圖(為翟少㕘/文光題)　　　　　　(明/)楊　基¶
<pb:KR4h0142_WYG_068-22a>¶
畏途萬里費經遊到處紅塵没馬頭何日釣竿從此老¶
也分一片荻花秋¶
　　題鐵仲堅宣差所藏羅稚川煙村圖¶
　　　　　　　　　　　　　　　(元/)劉　詵¶
荒村漠漠煙連山誰家野店兩樹閒青帘稍出樹梢外¶
秋風敗葉寒斑斑路通白石流水亂長橋縹緲依山澗¶
漁姑得酒歸意速攜稚渡橋如落鴈寒藤老木又一川¶
罾船方饌罾斜懸有魚有酒復有客風致何必能詩篇¶
<pb:KR4h0142_WYG_068-22b>¶
亂鴉㡬㸃天疑莫欲泊未泊環髙樹小舟七八散前灘¶
或倚長篙收釣具君不見䲭夷一舸遊五湖子陵羊裘¶
釣桐廬安知若人非其徒¶
　　彷巨然煙艇　　　　　　　　(明/)李日華¶
煙山煙樹又煙沙翠緑茫茫何處家只有漁翁知活計¶
水天空濶傍蘆花¶
　　題劉光朝小景圖　　　　　　(元/)陳　泰¶
江雲慘淡江風驕欲行不行誰渡橋舟中漁父晩更急¶
<pb:KR4h0142_WYG_068-23a>¶
賣魚歸來醉無力漢陽城郭鸚鵡洲我昔曽泛馮夷秋¶
如今此景是何處擬向劉郎辨煙樹¶
　　題小景　　　　　　　　　　(明/)張以寧¶
雀啅江頭秋稻花顛風吹栁一行斜漁舟細雨獨歸去¶
白石滄江何處家¶
　　題子昂畫　　　　　　　　　(明/)王　達¶
闕下歸來覓釣舟黄金帶重雪盈頭鯉魚風起芙蓉落¶
一縷絲懸玉鏡秋¶
<pb:KR4h0142_WYG_068-23b>¶
　　題小畫　　　　　　　　　　(明/)謝　矩¶
撒罷絲綸漾小舟緑隂祇在水西頭得魚換酒尋常事¶
日暮歸來且暫休¶
　　小景　　　　　　　　　　　(明/)祝允明¶
濃雲壓嶺雨初至宻葉障林風更多只有漁翁能了事¶
一枚圓笠半肩蓑¶
　　為王章甫畫　　　　　　　　(明/)李日華¶
黄葉陂深隱釣舟蓼花瑟瑟水悠悠鸕鷀睡熟漁翁醉¶
<pb:KR4h0142_WYG_068-24a>¶
偷取瀟湘一段秋¶
　　跋武元直漁樵閒話圖　　　　(金/)趙秉文¶
兩翁乆忘世木石以為徒偶然相值遇風月應指呼廢¶
興非吾事胡為凡區區但覺腹中事似落紙上圖一以¶
我為漁神遊渺江湖一以我為樵夢為山澤臞形骸隨¶
所遇何者為真吾尚忘彼與此况復朝市娛西風下落¶
日渡口炊煙孤無問亦無答長嘯歸來乎¶
　　漁樵閒話圖　　　　　　　　(元/)王　惲¶
<pb:KR4h0142_WYG_068-24b>¶
艤舟弛擔兩欣然千古興亡話眼前忘却前溪歸路晩¶
暝煙横合碧山顛¶
　　漁樵問答圖　　　　　　　　(元/)袁　桷¶
翠嶺邀黄鳥蒼波翫白鷗偶因平地坐始識世間愁¶
　　漁樵問話圖　　　　　　　　(明/)楊　基¶
君收綸我停斧且向谿頭話今古屈宋文章爨下薪韓¶
彭事業庖中鮒世上功名賤如土何須了了文兼武君¶
貫魚我負芻有酒可換不可沽青山滿眼同一醉勿論¶
<pb:KR4h0142_WYG_068-25a>¶
區區榮與枯¶
　　漁樂樵隱二圖(為吳隱/君題)　　　　(明/)儲　巏¶
鷗波濯足栁維舟閱盡滄江到白頭偶與野人相話及¶
夜來閒夢入西周¶
黄帽青鞋懶折腰擬隨麋鹿住山椒少年操斧曽傷手¶
只傍風林拾墮樵¶
　　題樵漁圖(二首/)　　　　　　　(元/)貢師泰¶
長松如蓋復如輪袒腹支頤倚樹身誰謂樵夫避辛苦¶
<pb:KR4h0142_WYG_068-25b>¶
乾坤許我一閒人¶
一蓑煙雨一竿風江海茫茫望眼空不是渭陽曽遇獵¶
世間誰復識漁翁¶
　　為陳叔原題漁樵圖　　　　　(明/)藍　智¶
武夷老人年七十晝業漁樵夜妻織有兒長大不讀書¶
采山釣瀬供衣食此翁自是神仙徒牀頭酒香不用沽¶
生逢太平少征歛雖有生涯無官租昨朝自攜書一束¶
過我衡門㸔秋菊新圖蒼莽煙水寒復有疎篁間枯木¶
<pb:KR4h0142_WYG_068-26a>¶
一客負薪山路長一客榜舟漁在梁荒村無人日未落¶
偶坐有意俱相忘知君老去猶愛此能以安閒遺孫子¶
愧我十年塵土閒按圖欲借溪南山¶
　　題漁樵圖　　　　　　　　　(明/)僧宗泐¶
兩客此相遇百年天與閒艤舟臨碧岸吹笛對青山怪¶
樹依巖老幽花笑日殷畫圖誰不羨塵土自摧顔¶
　　題郭熙畫樵夫渡水扇　　　　(宋/)文彦博¶
淺水深山一徑通樵夫涉水出林中可憐畫筆多情思¶
<pb:KR4h0142_WYG_068-26b>¶
冩在霜紈一扇風¶
　　為疇齋張府卿作樵雲圖　　　(元/)馬　臻¶
喧寂本異軌乃知靜者心清晨整芒屩斧斤入山林擔¶
挑煙霞氣出没窮幽深終南太華長入眼蕭蕭不斷松¶
濤響靜觀天地生化機抱膝無言坐成晩昔日㑹稽朱¶
買臣汲汲行吟背負薪輕将富貴博幽意野風吹老青¶
山春碧桃花底煙光莫應見仙人著碁處時清不用歌¶
紫芝獨自穿雲下山去¶
<pb:KR4h0142_WYG_068-27a>¶
　　樵隱圖(二首/)　　　　　　　　(元/)陳　樵¶
清晨執柯出負薪薄暮歸豈無登頓勞獨與憂患違山¶
深雲冉冉樹宻芳菲菲猿鳥乆相狎世事俱忘機¶
買臣昔採薪頗似逺名利何事五十年却復懷富貴古¶
來樵牧閒多非隱淪地寄言謝君子無使心跡異¶
　　吕氏樵隱圖　　　　　　　　(元/)陳　樵¶
山靄氤氲溼緑蓑無人空谷伴狂歌千年甲子碁邊老¶
兩字功名世外多乳鹿穿雲覓芝草驚猿抱子度煙蘿¶
<pb:KR4h0142_WYG_068-27b>¶
心閒便是神仙侣莫對癡兒説爛柯¶
　　暮嶺歸樵圖　　　　　　　　(明/)祝允明¶
吳山嶺頭風蕭蕭吳山落日紅抹腰蜿蜒鳥道自能認¶
只在山中非市朝燒薪煖酒換魚煑五十行歌氣如虎¶
朱翁側足金馬門吾儂未舎無媒路¶
　　題鄱陽楊蘭谷漁樵耕牧圖　　(元/)李　祁¶
我家雲陽東衣食在漁稼朝耕白雲邊暮釣青溪下有¶
時逐樵牧談笑至昏夜自云此真樂此樂天所借亂離¶
<pb:KR4h0142_WYG_068-28a>¶
　寄他鄉奔走不遑暇蹉&KR0760;㡬經年及此見圖畫蒼茫指¶
　顧中彷彿在田舎四事苦難併茍得亦可詫何時賦歸¶
　來雞豚饜春社¶
　¶
　¶
　¶
　¶
　¶
<pb:KR4h0142_WYG_068-28b>¶
　¶
　¶
　¶
　¶
　¶
　¶
　¶
御定歴代題畫詩類巻六十八¶
