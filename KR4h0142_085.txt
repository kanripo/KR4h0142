# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.477436
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷八十五目錄
<pb:KR4h0142_WYG_085-1a>¶
　欽定四庫全書¶
御定厯代題畫詩類巻八十五目錄¶
　　花卉類¶
　　　仁老寄墨梅(宋鄒浩七首/)¶
　　　和張矩臣水墨梅(宋陳與義五首/)¶
　　　次韻何文縝題顔持約畫水墨梅花(宋陳與義二/)¶
　　　　(首/)¶
　　　題徐參議墨梅畫軸(宋王炎/)¶
<pb:KR4h0142_WYG_085-1b>¶
　　　題隆上人墨梅花(宋孫覿/)¶
　　　題剡溪瑩上人梅花小軸(宋陸游/)¶
　　　題趙晞逺墨梅(宋樓鑰/)¶
　　　三峰康道人墨梅(宋朱松三首/)¶
　　　妙髙梅花(宋張栻/)¶
　　　光上人送墨梅來求詩還鄉(宋張栻/)¶
　　　題劉文簡所藏墨梅卷(宋劉宰/)¶
　　　祕書張監墨梅圖(金李澥/)¶
<pb:KR4h0142_WYG_085-2a>¶
　　宋漢臣墨梅(元劉秉忠/)¶
　　題趙雲趣梅圖(元程鉅夫/)¶
　　墨梅寄因上人(元宋无二首/)¶
　　戲題僧惟堯墨梅(元趙孟頫/)¶
　　題詹圃老梅圖(元虞集/)¶
　　題王南谷大夫自作墨梅(元黄溍/)¶
　　鎦山立梅圖(元歐陽𤣥/)¶
　　所貴姪梅(元歐陽𤣥/)¶
<pb:KR4h0142_WYG_085-2b>¶
　　題朱生質夫所藏梅花圖(元貢師泰/)¶
　　寄東山寺長老宅區中索畫梅(元張昱/)¶
　　題吳照磨墨梅(元納延/)¶
　　題墨梅(元納延/)¶
　　題汪伯髙梅(元丁復/)¶
　　題吉學士墨梅(元杜本/)¶
　　贈雲峰上人墨梅圖(元王冕/)¶
　　題張鍊師所藏畫梅(元陳基/)¶
<pb:KR4h0142_WYG_085-3a>¶
　　徐仲晦作書惠水墨梅圖(元周權/)¶
　　潘易齋寫水墨梅(元周權/)¶
　　恢上人墨梅元華(幼武/)¶
　　題族兄馬子英進士梅花(元丁鶴年/)¶
　　題梅花卷元(張天英/)¶
　　梅花圖(明汪廣洋/)¶
　　題道上人墨梅(明髙啓/)¶
　　到山西題畫梅(明楊基/)¶
<pb:KR4h0142_WYG_085-3b>¶
　　題墨梅(明王褒/)¶
　　題陸二闔墨梅(明管訥/)¶
　　題李璋梅花(明鄭真/)¶
　　題已上人墨梅(明鄭洪/)¶
　　墨梅(明髙遜志/)¶
　　題邢克寛太守梅花(明岳正/)¶
　　題顧御史所藏梅花圖(明倪敬/)¶
　　梅花小幅(明姚綸/)¶
<pb:KR4h0142_WYG_085-4a>¶
　　題陸廉伯庶子所藏墨梅(明程敏政/)¶
　　題屈都諫引之墨梅(明傅珪/)¶
　　題焦中書梅卷(明林瀚/)¶
　　胡冬官梅花圖(明邵珪/)¶
　　題趙行恕參議所寄沈徵士墨梅(明吳寛/)¶
　　為寧縣令蕭光甫題墨梅(明吳寛/)¶
　　為陳明之題墨梅(明吳寛/)¶
　　為顧良弼題墨梅(明吳寛/)¶
<pb:KR4h0142_WYG_085-4b>¶
　　曽仲仁墨梅(明周用/)¶
　　古峰畫梅歌(明何景明/)¶
　　題林自怡墨梅(明羅泰/)¶
　　題鄭時暉繡衣畫梅(明蕭顯/)¶
　　題徐嘉興扇畫梅(明謝廷選/)¶
　　題余千兵梅花圖(明林景清/)¶
　　梅花圖(明吳宣/)¶
　　梅花春意圖(明廖道南/)¶
<pb:KR4h0142_WYG_085-5a>¶
　　　梅花巻(明廖道南/)¶
　　　題畫梅(明王世貞/)¶
　　　題談思重冩梅花(明王世貞/)¶
　　　雙梅歌(明王世貞/)¶
　　　題梅巻(明王世貞二首/)¶
　　　雪湖老人墨梅(明焦竑/)¶
　¶
　¶
<pb:KR4h0142_WYG_085-5b>¶
　¶
　¶
　¶
　¶
　¶
　¶
　¶
御定歴代題畫詩類巻八十五目録¶
#+PROPERTY: JUAN 卷八十五
<pb:KR4h0142_WYG_085-6a>¶
　欽定四庫全書¶
御定歴代題畫詩類卷八十五¶
　　花卉類¶
　　　仁老寄墨梅(七首/)　　　　　　(宋/)鄒　浩¶
　二月八日春氣分忽見梅英枝上繁顚狂索酒醉復醒¶
　知是筆端回化元¶
　嶺南消息報來新正想梅花傍酒尊生出兩枝遥寄我¶
　道人方便信多門¶
<pb:KR4h0142_WYG_085-6b>¶
　前年謫向新州去嶺上寒梅正作花今日霜縑玩標格¶
　宛然風外數枝斜¶
　馬祖菴頭挂鉢囊晩隨緣出住華光僧繇一筆無人㑹¶
　戲作寒梅自在芳¶
　解衣磅礴寫梅眞一段風流墨外新依約江南山谷裏¶
　淡煙疎雨見精神¶
　金張許史競東風魏紫姚黄醉眼中賔客貴人吾不與¶
　獨將清韻照禪宫¶
<pb:KR4h0142_WYG_085-7a>¶
春晩晴光破雨回閒將花軸傍簷開爐煙細逐輕風散¶
疑是香從梅處來¶
　　和張矩臣水墨梅(五首/)　　　　(宋/)陳與義¶
巧畫無鹽醜不除此花風韻更清殊從教變白能為黒¶
桃李依然是僕奴¶
病眼昏花已數年只應梅蕊故依然誰教也作陳𤣥面¶
眼亂初逢未敢憐¶
粲粲江南萬玉妃别來㡬度見春歸相逢京洛渾依舊¶
<pb:KR4h0142_WYG_085-7b>¶
唯恨緇塵染素衣¶
含章簷下春風面造化功成秋兔毫意足不求顔色似¶
前身相馬九方臯¶
自讀西湖處士詩年年臨水看幽姿晴牕畫出横斜影¶
絶勝前村夜雪時¶
　　次韻何文縝題顔持約畫水墨梅花(二首/)¶
　　　　　　　　　　　　　　　(宋/)陳與義¶
牕前光景晩來新半幅溪藤萬里春從此不貪江路好¶
<pb:KR4h0142_WYG_085-8a>¶
賸抛心力喚真真¶
奪得斜枝不放歸倚牕承月看熹微墨池雪嶺春俱好¶
付與詩人説是非¶
　　題徐參議墨梅畫軸　　　　　(宋/)王　炎¶
酷似西湖處士詩雖無半樹有横枝天寒地冷清臞甚¶
故著緇衣䕶玉肌¶
　　題隆上人墨梅花　　　　　　(宋/)孫　覿¶
一枝插向釵頭見千樹開時雪裏看慚愧通神三昩手¶
<pb:KR4h0142_WYG_085-8b>¶
盡將春色寄毫端¶
　　題剡溪瑩上人梅花小軸　　　(宋/)陸　游¶
孤舟清曉下溪灘為訪梅花不怕寒忽有一枝横竹外¶
醉中推起短篷看¶
　　題趙晞逺墨梅　　　　　　　(宋/)樓　鑰¶
牕前驚見一枝斜照眼英英十數花千載簡齋仙去後¶
何人更著好詩誇¶
　　三峰康道人墨梅(三首/)　　　　(宋/)朱　松¶
<pb:KR4h0142_WYG_085-9a>¶
一枝春曉破霜煙影寫清波最可憐衲被犯寒歸吮墨¶
也知無地著朱鉛¶
冰盤青子渴爭嘗怪有横枝著意芳等是毫端幻三昧¶
更煩覓句爲摹香¶
緗囊墨本入宣和林下霜晨手自呵不學霜臺要全樹¶
動人春色一枝多(康畫嘗投進又為朱/勔畫全樹帳極精)¶
　　妙髙梅花　　　　　　　　　(宋/)張　栻¶
戲折寒梅畫裏傳便知香爨攪佳眠愛君花木逡巡有¶
<pb:KR4h0142_WYG_085-9b>¶
乾笑春風入暮年¶
　　光上人送墨梅來求詩還鄉　　(宋/)張　栻¶
南岳有雲留不住東歸結伴過湘湄解將疎影横斜句¶
来換垂珠的鑠詩臞甚鳶肩寒入畫清於鶴骨老難醫¶
遥知入嶺風煙暮正及追胥餽歳時¶
　　題劉文簡所藏墨梅卷　　　　(宋/)劉　宰¶
煙雨和成宛擅塲新来飜著雪衣裳以吾不可學渠可¶
善學楊君秪此郎¶
<pb:KR4h0142_WYG_085-10a>¶
　　祕書張監墨梅圖　　　　　　(金/)李　澥¶
眼中只有梅千樹不挂世間蜂蝶花十載江南春夢斷¶
至今清影在君家¶
　　宋漢臣墨梅　　　　　　　　(元/)劉秉忠¶
體盡江村雅淡情映来紙上照人清枝梢欲向風中動¶
根幹原從筆下生㡬簇芳英雪妝㸃一彎新月玉斜横¶
華光不死西湖見也索驚嗟問姓名¶
　　題趙雲趣梅圖　　　　　　　(元/)程鉅夫¶
<pb:KR4h0142_WYG_085-10b>¶
燭龍一歩九徘徊便恐昆明焮作灰避暑雪樓無去處¶
天留半樹補之梅¶
　　墨梅寄因上人(二首/)　　　　　(元/)宋　无¶
寒枝香在天外疎花影流水中梨雲夜深清夢草𤣥筆¶
底春風¶
夢覺霜林墮月眼明野水浮枝横玉不吹春去斷縑閒¶
寫相思¶
　　戲題僧惟堯墨梅　　　　　　(元/)趙孟頫¶
<pb:KR4h0142_WYG_085-11a>¶
瀟灑孤山半樹春素衣誰遣化緇塵何如淡月微雲夜¶
照影西湖自冩真¶
　　題詹圃老梅圖　　　　　　　(元/)虞　集¶
郷人共識古梅樹移植詹亭仍百年計時當生宣政前¶
僻逺幸遺花石船昔僑寳唐尋故物石樓嵯峨白沙白¶
陵陽慈竹樂公移根節相扶俱逺客此樹乃在鄰邑間¶
看花食實真足閒人言支離故多壽我意培植兹惟艱¶
華葢髙人世師表為爾賦詩歌窈窕詹家孫子多讀書¶
<pb:KR4h0142_WYG_085-11b>¶
早晩春雷化龍矯¶
　　題王南谷大夫自作墨梅(送府君時元/教授南歸)黄　溍¶
何遜揚州跡未陳染衣不是洛城塵毫端一綫陽和力¶
中有江南萬斛春¶
　　鎦山立梅圖　　　　　　　　(元/)歐陽𤣥¶
山澤臞儒面目真見梅往往見先人屋梁月色新湔拂¶
茅舎玉堂同一春¶
　　所貴姪梅　　　　　　　　　(元/)歐陽𤣥¶
<pb:KR4h0142_WYG_085-12a>¶
老樹縱横出氣條一枝還又亞牆腰西湖湖上掀篷看¶
一夜吹香滿六橋¶
　　題朱生質夫所藏梅花圖　　　(元/)貢師泰¶
水晶簾幙珊瑚鈎萬玉花間一鏡秋睡起瀟湘寒凛烈¶
却疑飛雪在羅浮¶
　　寄東山寺長老宅區中索畫梅　(元/)張　昱¶
同是多生無垢身孤芳嵗晏轉精神濡毫應覺香先到¶
冩影無如月最真庾嶺近來還有信華光以後更何人¶
<pb:KR4h0142_WYG_085-12b>¶
情知此事難描畫驛使空回可不嗔¶
　　題吳照磨墨梅　　　　　　　(元/)納　延¶
天台吳架閣京下憶尋梅倚杖月中立思君江上來夜¶
深憐雪落香動覺春迴獨坐溪邉石煙雲滿綠苔¶
　　題墨梅(贈徐用/吉南歸)　　　　　　　(元/)納　延¶
蘓公隄上路千樹雪紛紛載酒曽邀我看花每憶君翠¶
陰松下臥鐵笛月中聞獨有思歸者長歌望白雲¶
　　題汪伯髙梅　　　　　　　　(元/)丁　復¶
<pb:KR4h0142_WYG_085-13a>¶
兔臼寒霜染雪毫綠&KR0196;微散月初髙野人醉醒羅浮夢¶
長憶仙娥玉色醪¶
　　題吉學士墨梅　　　　　　　(元/)杜　本¶
冰雪肌膚鐵石腸翩翩和月按霓裳臨牕喜見横斜影¶
却有王孫翰墨香¶
　　贈雲峰上人墨梅圖　　　　　(元/)王　冕¶
粲粲疎花照水開不知春意㡬時回嫩雲清曉孤山路¶
記得短笻尋句來¶
<pb:KR4h0142_WYG_085-13b>¶
　　題張鍊師所藏畫梅　　　　　(元/)陳　基¶
幻藥能招水月魂蓬萊宫殿集靈芬誰將處士明珠珮¶
獨贈仙人萼綠君海國有香飄艾納洞天無夢化梨雲¶
春風想見瑶池㑹瀟灑真妃玉作羣¶
　　徐仲晦作書惠水墨梅圖(有和靖題紀歲月絹素蠧/敗餘字不存作詩歸之)¶
　　　　　　　　　　　　　　　(元/)周　權¶
溪藤𢷬霜寒奪目硬黄瘦字疎相續墨花出袖吐春妍¶
一片玲瓏水蒼玉分明寄我孤山圖上有嵗月書林逋¶
<pb:KR4h0142_WYG_085-14a>¶
古丹漫漫篆窠暗敗素䬃䬃形神枯西泠橋畔黄昏景¶
船頭鶴夢風吹醒一從馬鬣鎖荒寒萬古人間㡬香影¶
苦吟老盡詩壇豪窮愁到我心徒勞還君此畫三太息¶
雪晴月映横牕梢¶
　　潘易齋冩水墨梅　　　　　　(元/)周　權¶
胸中一卷羲周易筆底萬斛江南春莫向冰紈冩孤潔¶
從他水月自傳神¶
　　恢上人墨梅　　　　　　　　(元/)華幼武¶
<pb:KR4h0142_WYG_085-14b>¶
冰姿玉質本天真幻化移来物外春可是道人嫌太潔¶
從教素服染緇塵¶
　　題族兄馬子英進士梅花　　　(元/)丁鶴年¶
池館春深看牡丹五陵車馬隘長安誰知凛凛冰霜際¶
却是梅花守嵗寒¶
　　題梅花巻　　　　　　　　　(元/)張天英¶
此花正如黄叔度不見令人鄙吝生谷底嵗寒誰邀得¶
白駒攲側晩烟明¶
<pb:KR4h0142_WYG_085-15a>¶
　　梅花圖　　　　　　　　　　(明/)汪廣洋¶
贛江去國數千里曽對梅花憶故人今日歸来看圖畫¶
一枝寒玉更精神¶
　　題道上人墨梅　　　　　　　(明/)髙　啓¶
笛裏寒梢蕊自開㡬年風雨不生苔山牕夜半禪初定¶
應喜無香觸鼻来¶
　　到山西題畫梅　　　　　　　(明/)楊　基¶
江南分手到山西每憶溪橋夢不迷冰雪有如林下約¶
<pb:KR4h0142_WYG_085-15b>¶
一枝重向畫中題¶
　　題墨梅(贈蘓/上舎)　　　　　　　　(明/)王　褒¶
翠屛山下水雲香别墅歸来月在牀今日看圖詩興動¶
渾如東閣送何郞¶
　　題陸二闔墨梅　　　　　　　(明/)管　訥¶
青禽枝上月如霜夢覺羅浮欲斷腸却憶故園池館裏¶
看花一月不燒香¶
　　題李璋梅花　　　　　　　　(明/)鄭　真¶
<pb:KR4h0142_WYG_085-16a>¶
三年為客海東崖萬里羅浮一夢賖霜月夜寒天地白¶
開門曽憶看梅花¶
　　題已上人墨梅　　　　　　　(明/)鄭　洪¶
故園梅樹三年别長憶看花溪雪晴巧出疎籬便蕭散¶
近遭碧水更分明揚州何遜足詩興茅屋已公無俗情¶
畫圖忽見轉愁絶遥想月華枝上生¶
　　墨梅(為李鍊/師賦)　　　　　　　　(明/)髙遜志¶
誰向隴頭来寄此一枝雪莫負嵗寒盟道人心似鐵¶
<pb:KR4h0142_WYG_085-16b>¶
　　題邢克寬太守梅花　　　　　(明/)岳　正¶
美人家住古羅浮鐵石肝腸不解愁羌笛一聲清夢破¶
也随春色到蘓州¶
　　題顧御史所藏梅花圖　　　　(明/)倪　敬¶
我家逺在吳山住路入梅花最深處天香嵗晩雪紛飛¶
繞屋寒香千萬樹花時日日醉花邉酒醒長吟花下眠¶
聽到翠禽啼斷處任教明月照青天自從游宦京華久¶
夢繞花前與花後故郷花發想依然何遜才華已非舊¶
<pb:KR4h0142_WYG_085-17a>¶
霜臺御史繡衣人藏得横斜水影真一幅齊紈裁皎潔¶
筆端渾是玉精神蕭蕭凍雨簷花落紙帳夜寒燈影薄¶
恍然相對似還家春信依稀生綠萼綠萼春生日漸多¶
山中歸興尚蹉跎玉堂日賜宫壺酒其柰梅花似雪何¶
何當催赴看花約莫待江天吹曉角詩成起向畫中題¶
酒熟還思花下酌¶
　　梅花小幅　　　　　　　　　(明/)姚　綸¶
貪看璧月挂梢頭㡬次花前倚醉遊無奈翠禽啼處苦¶
<pb:KR4h0142_WYG_085-17b>¶
不容清夢到羅浮¶
　　題陸亷伯庶子所藏墨梅　　　(明/)程敏政¶
宋人冩梅工染地染出疎花得花意寒枝㸃綴縱復横¶
宛在江村立烟際元人冩梅鐵作圏千玉萬玉相聮拳¶
天機淺深各有態三昧定屬何人傳忽拭此圖真宋手¶
入眼丹青未能有涼風未覺生衣襟古月猶疑照牕牖¶
斷縑殘墨驚海棠當時價抵千金强㡬人豪奪幾懸購¶
完璧乃歸君子堂多君家在毘陵住髙潔平生似梅樹¶
<pb:KR4h0142_WYG_085-18a>¶
秀餐亭上嵗寒盟時約花神共来去我今歸臥新安山¶
暗香正繞清溪灣北河冰堅未成往春夢夜落松筠間¶
補之不作林逋老紅綠紛紛競妍好愧無佳句慰幽芳¶
三復莓苔被花惱¶
　　題屈都諫引之墨梅　　　　　(明/)傅　珪¶
誰拈彩筆向西湖貌取寒梅入畫圖為愛清香兼晩節¶
㡬人相對撚吟鬚¶
　　題焦中書梅巻　　　　　　　(明/)林　瀚¶
<pb:KR4h0142_WYG_085-18b>¶
一曲霜風玉笛寒枝南枝北半闌珊珠鈿落盡香猶在¶
莫作春堤柳絮看¶
　　胡冬官梅花圖　　　　　　　(明/)邵　珪¶
江南江北霏霏雨漁榜漁罾短短籬斜出一枝青鳥外¶
東風掩映水仙祠¶
　　題趙行恕參議所寄沈徴士墨梅(明/)吳　寬¶
不見王孫知㡬年更堪東老入重泉江南風景渾如舊¶
春草梅花共恨然¶
<pb:KR4h0142_WYG_085-19a>¶
　　為寜縣令蕭光甫題墨梅　　　(明/)吳　寬¶
老幹彎敧新幹直總是昆吾鑌鐵色枝頭忽被北風吹¶
迸出疎花成戲劇薄如蟬翼細蝶鬚敢與臘雪偏相敵¶
雪也無香復易消阻山背水俱無策花神冷笑不言功¶
月下翛翛倚蒼璧狂遊不到綺陌間小隠時當野橋側¶
平生髙韻有誰知此種竒姿何處得補之巳逝叔雅亡¶
人間久矣無清蹟詩人未補白華詩畫家重倒金壺墨¶
悠悠此意我所諳欲向蕭侯聊比德試看寧縣九年官¶
<pb:KR4h0142_WYG_085-19b>¶
篋裏只餘花的的士林傳玩等甘棠黄鶴樓中莫吹笛¶
　　爲陳明之題墨梅　　　　　　(明/)吳　寬¶
溪藤百尺餘慘慘顔色變遂令塵埃中難識冰雪面秋¶
陽射疎牕晨起偶開巻妙手非補之歴歴花可辨横柯¶
彎且枯老榦直不顫天寒北風髙滿眼集𤣥霰¶
　　爲顧良弼題墨梅　　　　　　(明/)吳　寬¶
芳名曽向譜中傳似見臨溪影倒懸爲語逰人休亂折¶
低枝正與雪霜便¶
<pb:KR4h0142_WYG_085-20a>¶
　　曽仲仁墨梅　　　　　　　　(明/)周　用¶
自憐官閣少詩流春信相將寄隴頭一種孤牕明月夜¶
直飛清夢到衡州¶
　　古峰畫梅歌　　　　　　　　(明/)何景明¶
空江月墮孤山曉直榦横枝疎更好夜來夢破碧牕虛¶
殘雪半庭寒不掃小橋水淺影初斜野徑風清香未老¶
霜魂月魄獨娉婷玉骨冰肌自枯槁溪頭數㸃瘦花明¶
塢雲漠漠林煙渺逋翁湖山詩思閒寂寂柴門春醉倒¶
<pb:KR4h0142_WYG_085-20b>¶
山亭晝午鶴飛還一聲長笛江門悄¶
　　題林自怡墨梅　　　　　　　(明/)羅　泰¶
闕下簪紳裔幽居寂不譁穿雲開竹逕繞屋種梅花東¶
閣吟仙宅西湖隠士家傾心同潦倒古貌復槎枒春信¶
傳芳萼寒光積素華露含珠蓓蕾雪綻玉交加斗帳空¶
香逺書幃片影斜終當調鼎鼐未許託蒹葭臥對宮簷下¶
行尋灞水涯妝成誰復見詩在世仍誇驛路愁難寄羅¶
浮夢轉賖天風吹酒醒涼月上牕紗¶
<pb:KR4h0142_WYG_085-21a>¶
　　題鄭時暉繡衣畫梅(和張東海/武選韻)　(明/)蕭　顯¶
清夜珊珊響珮瑶羅浮夢斷酒初消美人何處遊仙去¶
獨有遺容傍野橋¶
　　題徐嘉興扇畫梅(賡屠大/理韻)　　　(明/)謝廷選¶
羌笛悲殘曲含章憶素英闗情使君閣詩雪夜同清¶
　　題余千兵梅花圖　　　　　　(明/)林景清¶
將門豪客城東住手植梅花三五樹爲愛寒香戶正開¶
坐對梅花日成趣風流太守為冩真老手筆精妙入神¶
<pb:KR4h0142_WYG_085-21b>¶
半幅溪藤奪造化枝南枝北爭先春花如綴玉柯如鐵¶
標格由來自髙潔髣髴西湖起朔風滿林瓊樹飄晴雪¶
豪客幽情誰得知對花看畫兩相宐昨朝留我花下酌¶
濡毫索取題新詩¶
　　梅花圖　　　　　　　　　　(明/)吳　宣¶
野韻寥寥起太清溥天容易對誰鳴餘尋萬古無痕月¶
聽奏冰絃一再行¶
　　梅花春意圖(為張梅江/太守賦)　　　　(明/)廖道南¶
<pb:KR4h0142_WYG_085-22a>¶
君不見上林苑中誇紫蒂梅開玉塢真佳麗烟染龍池¶
䕶影斜雪消鯨島連枝霽又不見艮嶽堂前稱緑萼梅¶
開瑶圃殊蕭索靈根屈曲穿西垣勁質幽奇傍東閣何¶
如八閩山中梅萬株梅開江上水縈紆蓀壁全留春意¶
早葯房半繞月華孤朅來射䇿明光殿花神入夢疑相¶
見鳷鵲盈盈玉笋輝蓬萊裊裊金蓮炫髙韻還登大雅¶
堂渾如大庾嶺頭香曵裾長襲幽蘭秀珥筆仍含杜¶
若芳邇乗五馬来三楚皁葢朱旛臨鄂渚鸚洲瓊藻王¶
<pb:KR4h0142_WYG_085-22b>¶
孫賦鶴樓鐵笛仙人語天回北陸向嚴冬江上寒雲盡¶
日封壯節獨憐君子竹孤忠恒對大夫松姑射清姿在¶
何處朝光浮動扶桑曙淡魄奚論何遜齋暗香不羨隂¶
鏗署我時漫和東坡詞松風亭外鬱相思商鼎試調元¶
氣轉炎經堪賛化工奇梅花圖中觀太始雞雛滿前皆¶
赤子願君布澤霑九陔坐使春風遍桃李¶
　　梅花巻(次東坡韻為/汪亳州題)　　　　　(明/)廖道南¶
維山之麓水之村梅花有夢撩清魂孤芳迥敵白雪皎¶
<pb:KR4h0142_WYG_085-23a>¶
苦節直破黄霾昏我心愛梅如愛蓮地偏每憶君子園¶
夢澤寒光落空翠竟陵野色含春温南枝屈盤海月照¶
東林炫赫朝陽燉未報王猷造竹所且延謝客歌松門¶
天地為鑪萬物炭噫嘻𤣥造渾無言還期結實薦商鼎¶
莫遣揺落悲芳尊¶
　　題畫梅(寄吳江趙令君季兆君廣平明/人也宋廣平嘗賦之故云)王世貞¶
空庭一樹影横斜玉瘦香寒領嵗華解道廣平心似鐵¶
古來先巳賦梅花¶
<pb:KR4h0142_WYG_085-23b>¶
　　題談思重冩梅花(贈李/茂承)　　　　(明/)王世貞¶
談郎冩梅今絶倫貌得羅浮月下神玉笛江城吹不落¶
一枝留伴謫仙人¶
　　雙梅歌(為方塘張/封君賦)　　　　　　(明/)王世貞¶
瑶臺仙姝畏桃妒化作君庭雙玉樹大庾萬條看更俗¶
隴頭一闋吹不墮張果齯齒如編銀要與此樹争丰神¶
飛觴三雅媚殘月揺筆片語開新春有子移根奉温室¶
皎皎冰姿射霜日莫言子作書生酸要與君王調鼎實¶
<pb:KR4h0142_WYG_085-24a>¶
　　　題梅巻(贈虛上/人二首)　　　　　　　(明/)王世貞¶
　羅浮寒玉千樹折贈闍黎一枝欲識西來真意暗風吹¶
　到軍持¶
　隴頭玉笛吹遍哀響不到僧家為問阿師㣲笑世尊拈¶
　示天花¶
　　　雪湖老人墨梅　　　　　　(明/)焦　竑¶
　湘江水落零雨絲羅浮遥遥夢難期華光一逝孤標絶¶
　貎得寒梅第一枝肌膚綽約如冰雪翠袖輕盈弄明月¶
<pb:KR4h0142_WYG_085-24b>¶
　籬根竹外無人知瘦影横波共清絶劉生劉生老彌壯¶
　半幅輕綃傳意匠剡溪美人襟抱奇對此悠然得真賞¶
　披圖颯颯生㣲風春入寒巖雪漸融恍疑身向孤山道¶
　十里林巒香霧中¶
　¶
　¶
　¶
御定厯代題畫詩類巻八十五¶
