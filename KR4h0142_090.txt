# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.609272
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷九十目録
<pb:KR4h0142_WYG_090-1a>¶
　欽定四庫全書¶
御定厯代題畫詩類巻九十目錄¶
　　花卉類¶
　　　王伯敭所藏趙昌芙蓉(宋蘇軾/)¶
　　　滕昌祐芙蓉(宋文同/)¶
　　　饒世英所藏錢舜舉芙蓉(元虞集/)¶
　　　錢舜舉折枝芙蓉(元虞集/)¶
　　　芙蓉圖(元馬祖常/)¶
<pb:KR4h0142_WYG_090-1b>¶
　　　芙蓉畫屛(元朱德潤/)¶
　　　錢舜舉木芙蓉(元盧琦/)¶
　　　題墨芙蓉(元陶宗儀/)¶
　　　題芙蓉畫屛(元文質/)¶
　　　題二色芙蓉便面(元熊夢祥/)¶
　　　折枝芙蓉(明劉渙/)¶
　　　賦芙蓉小畫(明顧璘/)¶
　　　為周評事題沈石田畫芙蓉(明吳寛/)¶
<pb:KR4h0142_WYG_090-2a>¶
　　墨芙蓉(明徐霖/)¶
　　題芙蓉圖(明謝承舉二首/)¶
　　墨芙蓉圖(明謝承舉/)¶
　　唐伯虎芙蓉圖(明陳有守/)¶
　　芙蓉障子(明沈周/)¶
　　畫木蓮花圖(唐白居易/)¶
　　和昌穀蓉菊圖(明陸深/)¶
　　題趙昌山茶(宋蘇軾/)¶
<pb:KR4h0142_WYG_090-2b>¶
　　王伯敭所藏趙昌山茶(宋蘇軾/)¶
　　題杜彦敷山茶(宋陳造/)¶
　　山茶圖(元馬祖常/)¶
　　題白扇山茶(明王世懋/)¶
　　梁廣畫花歌(唐顧况/)¶
　　觀葉生畫花(唐施肩吾/)¶
　　題花木障(唐杜荀鶴/)¶
　　和景仁荅李才元寄示花圖(宋司馬光/)¶
<pb:KR4h0142_WYG_090-3a>¶
　　墨花(宋蘇軾/)¶
　　戲題趙從善兩畫軸(宋范成大/)¶
　　盧甥申之自吳門寄顔樂間畫箋(宋樓鑰/)¶
　　題王氏天開圖(宋劉宰/)¶
　　觀黄筌畫花(宋崔德符/)¶
　　題陳文翁畫扇(元袁桷/)¶
　　周曽秋塘圖巻(元鄧文原/)¶
　　錢選畫花(元陳儼/)¶
<pb:KR4h0142_WYG_090-3b>¶
　　題畫(元華幼武/)¶
　　畫花(明高啓/)¶
　　題畫(明楊亷/)¶
　　為毛憲清題花竹圖(明吳寛/)¶
　　上林圖(明廖道南/)¶
　　題畫雜花(明錢穀/)¶
　　畫百花巻與史甥題曰潄老謔墨(明徐渭/)¶
　　書鄢陵王主簿所畫折枝(宋蘇軾二首/)¶
<pb:KR4h0142_WYG_090-4a>¶
　　錢舜舉折枝圖(元王惲/)¶
　　折枝(元袁桷/)¶
　　吳元瑜四時折枝(元袁桷/)¶
　　老錢折枝(元龔璛/)¶
　　題四時折枝(元揭祐民/)¶
　　題趙昌四季花圖(宋范成大四首/)¶
　　題惠崇著色四時景物(宋樓鑰/)¶
　　四愛圖(元馬祖常四首/)¶
<pb:KR4h0142_WYG_090-4b>¶
　　題趙子固山礬瑞香水仙叢蕙(元虞集/)¶
　　水墨四香畫(元楊維楨/)¶
　　三芳圖(元倪瓚/)¶
　　題德範弟三香圖(元牟巘/)¶
　　題雪景三香圖元張(雨二首/)¶
　　題三香圖(明高啓/)¶
　　三香圖(明王誼/)¶
　　白牡丹桃花(明徐渭/)¶
<pb:KR4h0142_WYG_090-5a>¶
　　石榴萱草(明徐渭/)¶
　　翦春羅垂絲海棠(明徐渭/)¶
　　石榴荷花(明徐渭/)¶
　　芭蕉玉簪(明徐渭/)¶
　　芭蕉雞冠(明徐渭/)¶
　　落花圖(元陳樵/)¶
　　濟南錄事參軍解君瑞芝圖(元王惲二首/)¶
　　題錢君輔紫芝圖(元吳萊/)¶
<pb:KR4h0142_WYG_090-5b>¶
　　宋徽宗菌圖(元歐陽𤣥/)¶
　　畫芝(明周用/)¶
　　題倪雲林為韓復陽寫空山芝秀圖(明僧元璞/)¶
　　題蒲石(明徐溥/)¶
　　為周評事題沈石田畫芭蕉(明吳寛/)¶
　　題蕉(明沈周/)¶
　　蕉石圖(明沈周/)¶
　　荔枝題冊(明王世貞/)¶
<pb:KR4h0142_WYG_090-6a>¶
　　　宗道師曽許尋鄭元乘春草圖見寄詩以促之(元/)¶
　　　　(戴良/)¶
　　　題畫春草(明陳憲章/)¶
　　　題吳愷舉人春草(明程敏政/)¶
　　　題春草圖(明黄雲/)¶
　　　徵明畫草(明祝允明/)¶
　　　春草圖(明沈周/)¶
　¶
<pb:KR4h0142_WYG_090-6b>¶
　¶
　¶
　¶
　¶
　¶
　¶
　¶
御定歴代題畫詩類巻九十目録¶
#+PROPERTY: JUAN 卷九十
<pb:KR4h0142_WYG_090-7a>¶
　欽定四庫全書¶
御定歴代題畫詩類巻九十¶
　　花卉類¶
　　　王伯敭所藏趙昌芙蓉　　　(宋/)蘇　軾¶
　清飇已拂林積水漸收潦谿邉野芙蓉花水相媚好坐¶
　㸔池蓮盡獨伴霜菊槁幽姿獨一笑暮景迫摧倒凄涼¶
　似貧女嫁晩驚衰早誰寫少年容樵人劒南老¶
　　　滕昌祐芙蓉　　　　　　　(宋/)文　同¶
<pb:KR4h0142_WYG_090-7b>¶
　雙幹發寒葩一枿立紋羽欲品精妙人君當二三數¶
　　饒世英所藏錢舜舉芙蓉　　　(元/)虞　集¶
　丹霞覆苑洲公子夜來遊終宴清露冷折花登綵舟¶
　　　錢舜舉折枝芙蓉　　　　　(元/)虞　集¶
　白髪多情憶劒南秋風溪上㸔春酣剪來一尺吳江水¶
　擬比千花濯錦潭¶
　　　芙蓉圖　　　　　　　　　(元/)馬祖常¶
　館娃宫裏醉西施不覺秋生水殿時酒病却嫌丹粉惡¶
<pb:KR4h0142_WYG_090-8a>¶
洗妝天上影娥池¶
　　芙蓉畫屛　　　　　　　　　(元/)馬祖常¶
夾城遺芳栽揺落及千年芙蓉發靚妝絶艷秋江邉臨¶
風拂羅幃紅裳擁三千素抱拒霜質亭亭赤城仙曾攜¶
一枝去生綃記餘妍¶
　　錢舜舉木芙蓉　　　　　　　(元/)盧　琦¶
紅妝初映酒杯酣斜倚西風轉不堪霜後池塘秋欲盡¶
令人惆悵憶江南¶
<pb:KR4h0142_WYG_090-8b>¶
　　題墨芙蓉　　　　　　　　　(元/)陶宗儀¶
西風采采媚秋光絳節朱顔翡翠裳只恐夜深青女妬¶
洗妝研照墨痕香¶
　　題芙蓉畫屛　　　　　　　　(元/)文　質¶
太液池頭月色涼夜深天上按霓裳西風吹醒游仙夢¶
尚帶清秋玉露香¶
　　題二色芙蓉便面　　　　　　(元/)熊夢祥¶
曾障西風十二䦨亭亭醉醒碧波寒月邉青鳥無消息¶
<pb:KR4h0142_WYG_090-9a>¶
流落人間作畫㸔¶
　　折枝芙蓉　　　　　　　　　(明/)劉　渙¶
渚宫秋老夕陽多無復君王避暑過席上舞衣零落盡¶
獨留團錦照蒼波¶
　　賦芙蓉小畫(送羅汝文/赴鎮逺)　　　　(明/)顧　璘¶
錢塘十月交清霜落江水芙蓉蘸澄波顔色勝桃李可¶
憐桃李三月花紅雲碧霧競繁華亦知霜霰饒寒苦¶
素心所好何咨嗟君今五十已有餘南巂猶乘郡守車¶
<pb:KR4h0142_WYG_090-9b>¶
强賦幽花贈君别臨觴三歎意踟蹰¶
　　為周評事題沈石田畫芙蓉　　(明/)吳　寛¶
憶渉秋江水曾采芙蓉花花邉蕩槳白日暮美人不見¶
令人嗟秀色天然净如洗依舊幽花照江水髙堂四壁¶
起秋風不是丹青𨙻得此周卿愛此如愛蓮胷中風月¶
元無邉慚余未擬愛蓮説為君且賦芙蓉篇¶
　　墨芙蓉　　　　　　　　　　(明/)徐　霖¶
冷淡秋光不自禁臨風多少欲開心城中桃李笙歌地¶
<pb:KR4h0142_WYG_090-10a>¶
誰問寒江㡬淺深¶
　　題芙蓉圖(贈珨玉/中上人)　　　　　　(明/)謝承舉¶
贈師芙蓉花乃如優鉢羅手持啓口海琅琅生法波為¶
我大士前懴悔惡業多先除煩惱障再減老病魔不願¶
生富貴但願蠲沉疴引之登法界閻浮上娑婆引之轉¶
法輪迷途見彌陀道風驅業風無盡娑婆訶¶
　　題芙蓉　　　　　　　　　　(明/)謝承舉¶
濯錦江頭錦不收粉香紅艷滿城秋孟郎半醉攜花蘂¶
<pb:KR4h0142_WYG_090-10b>¶
馬首籠燈夜出遊¶
　　墨芙蓉圖　　　　　　　　　(明/)謝承舉¶
紫毫濡染墨淋漓木末孤搴誦楚辭月黒林深湘渚夜¶
一天風雨泊舟時¶
　　唐伯虎芙蓉圖　　　　　　　　(明/)陳有守¶
晉昌才子龍眠手老寫芙蓉出水涯早向江頭賞秋艷¶
應悲容易鬭春華¶
　　芙蓉障子　　　　　　　　　(明/)沈　周¶
<pb:KR4h0142_WYG_090-11a>¶
江天草木揺秋風老夫滿眼悲孤紅主人園林惜無地¶
夕陽野岸隨西東脉脉紅顔傷命薄露冷羅單倚髙閣¶
隔水微辭不可通滿把瑶芳竟誰託顧影低頭思悄然¶
静留明月伴嬋娟嬋娟有時亦消歇難保佳人長少年¶
　　畫木蓮花圖(寄元/郎中)　　　　　　(唐/)白居易¶
花房膩似紅蓮朶艷色鮮如紫牡丹唯有詩人能觧愛¶
丹青寫出與君㸔¶
　　和昌穀蓉菊圖　　　　　　　(明/)陸　深¶
<pb:KR4h0142_WYG_090-11b>¶
誰傳徐趙手冩此秋一幅黄花得意香芙蓉映江緑誰¶
云揺落将満林艷陽紅紫錦成村但令顔色不薄惡春¶
雨秋風緫是恩¶
　　題趙昌山茶　　　　　　　　(宋/)蘇　軾¶
㳺蠭掠盡粉絲黄落蘂猶收蜜露香待得春風㡬枝在¶
年來殺菽有飛霜¶
　　王伯敭所藏趙昌山茶　　　　(宋/)蘇　軾¶
蕭蕭南山松黄葉隕勁風誰憐兒女花散火氷雪中能¶
<pb:KR4h0142_WYG_090-12a>¶
傳歳寒姿古來惟丘翁趙叟得其妙一洗膠粉空掌中¶
調丹砂染此鶴頂紅何須誇落墨獨賞江南工¶
　　題杜彦敷山茶　　　　　　　(宋/)陳　造¶
丹艷濃妝媚晏温誰招妃子醉時魂此花信出此君下¶
𨙻有詩人來叩門¶
　　山茶圖　　　　　　　　　　(元/)馬祖常¶
火齊珠紅拂翠翹石家步障曉寒消千枝蠟炬燒春夜¶
羯鼓催花打六么¶
<pb:KR4h0142_WYG_090-12b>¶
　　題白扇山茶　　　　　　　　(明/)王世懋¶
紅顔的自蘂珠來丹粒還宜勾漏栽今日一枝紈扇裏¶
分明春早雪中開¶
　　梁廣畫花歌　　　　　　　　(唐/)顧　况¶
王母欲過漢武家飛瓊夜入雲輧車紫書分付與青鳥¶
却向人間求好花上元夫人最小女頭面端正能言語¶
手把梁生畫花㸔凝嚬掩笑心相許心相許為白阿孃¶
從嫁與¶
<pb:KR4h0142_WYG_090-13a>¶
　　觀葉生畫花　　　　　　　　(唐/)施肩吾¶
心竅玲瓏貌亦竒榮枯只在手中移今朝故向霜天裏¶
㸃破繁花四五枝¶
　　題花木障　　　　　　　　　(唐/)杜荀鶴¶
不假東風次第吹筆匀春色一枝枝由來畫㸔勝栽㸔¶
免見朝開暮落時¶
　　和景仁荅李才元寄示花圖　　(宋/)司馬光¶
髙士閒居舊名花獨歩今移從洛浦逺濯自錦江深傳¶
<pb:KR4h0142_WYG_090-13b>¶
得巫山貌非因延夀金不須天女散已解動禪心(近歳/舉世)¶
(談禪獨景仁未耳今亦有/空相之句故卒章戲之)¶
　　墨花(并序/)　　　　　　　　　(宋/)蘇　軾¶
　世多以墨畫山水竹石人物者未有以畫花者也¶
　汴人尹白能之為賦一首¶
造物本無物忽然非所難花心起墨暈春色散毫端縹¶
緲形纔具扶疎態自完蓮風起顚倒杏雨半摧殘獨有¶
狂居士求為黒牡丹兼書平子賦歸向雪堂㸔¶
<pb:KR4h0142_WYG_090-14a>¶
　　戲題趙從善両畫軸　　　　　(宋/)范成大¶
一枝香杏一枝梅各占東風挂玉釵居士石腸都似夢¶
王孫心眼怎安排¶
　　盧甥申之自吳門寄顔樂間畫牋(宋/)樓　鑰¶
年來吳門箋色澤勝西蜀春膏最宜書葉葉瑩栗玊賢¶
甥更好竒惠我小畫幅開緘粲殷紅展玩光溢目巧隨¶
砑光匀傅色濕丹緑桃杏春共嫵蘭桂秋始肅趙昌工¶
折枝露華清可掬妙手真似之藏去不忍觸茍非歐虞¶
<pb:KR4h0142_WYG_090-14b>¶
輩誰敢當簡牘又聞樂閒居古篆頗絶俗併求數紙書¶
寄我慰幽獨¶
　　題王氏天開圖　　　　　　　(宋/)劉　宰¶
濃淡非妝㸃縱横謝剪裁憑欄一凝睇圖畫信天開¶
　　觀黄筌畫花　　　　　　　　(宋/)崔徳符¶
蒼顔白髪我雖陳見了青紅㡬度新更向黄生毫末裏¶
全家㸔盡劔南春¶
　　題陳文翁畫扇　　　　　　　(元/)袁　桷¶
<pb:KR4h0142_WYG_090-15a>¶
淡淡孤花欲笑娟娟雙蝶疑愁無奈寒螿得意竟專落¶
日啼秋¶
　　周曾秋塘圖巻　　　　　　　(元/)鄧文原¶
慘澹枯荷折葦間芙蓉秋水轉碕灣鳴鴻飛度江南北¶
却羡溪禽滿意閒¶
　　錢選畫花　　　　　　　　　(元/)陳　儼¶
霅翁夙號老詞客亂後却工花寫生寓意豈求顔色似¶
錢塘風物記昇平¶
<pb:KR4h0142_WYG_090-15b>¶
　　題畫　　　　　　　　　　　(元/)華幼武¶
春雲閣雨近清明一樹梨花剪玊英紫陌正堪同拾翠¶
莫教枝上錦鳩鳴¶
　　畫花　　　　　　　　　　　(明/)髙　啓¶
語倦立還欹花垂裊裊枝美人妝閣静斜日下簾時¶
　　題畫(為吳德/厚作)　　　　　　　　(明/)楊　亷¶
是邊家畫是林家古句形容亦自嘉樂意相闗禽對語¶
生香不斷樹交花¶
<pb:KR4h0142_WYG_090-16a>¶
　　為毛憲清題花竹圖(憲清有祖百明/歳生於二月)吳　寛¶
繁花匝地凝春色修竹凌空傲歳寒共向生辰呈秀麗¶
偏於晩節報平安中朝有待賢孫至東海須将大老㸔¶
白髪烏紗添入畫漢家恩詔定加官¶
　　上林圖(為何舉/人偉題)　　　　　　　(明/)廖道南¶
上林花開滿紅紫林深花簇香塵起翠蘂葳蕤翳日華¶
丹房旖旎飄霞綺日華霞綺映明光馺娑駘蕩通天梁¶
露臺窈窕瑶芳爛星閣微茫錦樹香錦樹瑶芳護雙闕¶
<pb:KR4h0142_WYG_090-16b>¶
羣仙鳴珮靈飇發鳬氏初鳴落曙星雞人未報懸明月¶
月明星曙花連緜昆明有客何承天乘槎萬里浮銀漢¶
懐璧三投到玉田玉田銀漢殊清絶何郎意氣真雄杰¶
甘泉賦罷草𤣥文郢里歌餘飛白雪白雪𤣥文誰與同¶
花神消息付東風知君采花更采實春在梅花太極中¶
　　題畫雜花　　　　　　　　　(明/)錢　榖¶
淡白輕黄各鬭竒嫩紅殷紫總芳菲上林春色原無賴¶
不斷生香惹客衣¶
<pb:KR4h0142_WYG_090-17a>¶
　　畫百花巻與史甥題曰潄老謔墨(明/)徐　渭¶
世間無事無三昧老來戲謔塗花卉藤長刺闊臂㡬枯¶
三合茅柴不成翠葫蘆依様不勝揩能如造化絶安排¶
不求形似求生韻根撥皆吾五指栽胡為乎區區枝剪而¶
葉裁君莫猜墨色淋漓雨潑開¶
　　書鄢陵王主簿所畫折枝(二首/)　(宋/)蘓　軾¶
論畫以形似見與兒童鄰賦詩必此詩定非知詩人詩¶
畫本一律天工與清新邉鸞雀冩生趙昌花傳神如何¶
<pb:KR4h0142_WYG_090-17b>¶
此兩幅疎澹含精匀誰言一㸃紅解寄無邉春¶
瘦竹如幽人幽花如處女低昂枝上雀揺蕩花間雨雙¶
翎决將起衆葉紛自舉可憐采花蠭清蜜寄兩股若人¶
富天巧春色入毫楮懸知君能詩寄聲求妙語¶
　　錢舜舉折枝圖　　　　　　　(元/)王　惲¶
探花走馬醉西城歳與東君似有情不是今春風色惡¶
折枝圖上看清明¶
　　折枝　　　　　　　　　　　(元/)袁　桷¶
<pb:KR4h0142_WYG_090-18a>¶
錢生調露滴花枝蜂蝶無知鎮日隨記得畫橋流水處¶
雙紅背立隔簾窺¶
　　吳元瑜四時折枝　　　　　　　　(元/)袁　桷¶
吳生天機握羣動彩筆随時作輕重幽如静士槃澗歌妍若妖娥漢¶
宫寵娟娟交鳴疑欲語宛轉不去情相送宣和殿前花似玉珍禽低¶
昂手堪捧傳言冩生論甲乙御筆親題羣輩竦一朝百幻歸逝水¶
舊院凄涼麥成隴君不見桑間栗留田間雀難作折枝奉宣索¶
　　老錢折枝　　　　　　　　　　　(元/)龔　璛¶
<pb:KR4h0142_WYG_090-18b>¶
桃似臙脂棃似雪折花人是惜花人折枝圖上堪腸斷¶
忍更題詩破費春¶
　　題四時折枝　　　　　　　　　　(元/)揭祐民¶
京洛名花觀盛衰霅錢風景各隨時靈株本撥無留活¶
却恨圖中誤折枝¶
　　題趙昌四季花圖(四首/)　　　　　　(宋/)范成大¶
　　　海棠梨花¶
醉紅睡未熟淚玉春帶雨阿環不可招空記憑闌語¶
<pb:KR4h0142_WYG_090-19a>¶
　　　葵花萱草¶
衛足保明哲忘憂助歡娛欣欣夏日永媚我幽人廬¶
　　　拒霜旱蓮¶
霜天木芙蓉陸地旱蓮草水花雲錦盡不見秋風好¶
　　　梅花山茶¶
月淡玉逾瘦雪深紅欲然同時不同調聊用慰凋年¶
　　題惠崇著色四時景物　　　　(宋/)樓　鑰¶
由說惠崇真畫師生綃四幅見天機鷺翻桃岸韶光嫵¶
<pb:KR4h0142_WYG_090-19b>¶
鵝浴蓮塘暑氣微風勁賔鴻霜始肅寒欺花鴨雪初飛¶
分明知是丹青巻仍欲沙頭喚(原本闕/二字)¶
　　四愛圖(四首/)　　　　　　　　(元/)馬祖常¶
　　　蘭¶
湘纍能楚辭猗蘭為之佩千載得涪翁幽姿未憔悴¶
　　　蓮¶
瑩膚中含滋鮮彩外發藻晩紅詠池酣晝鉛敧岸裊¶
　　　菊¶
<pb:KR4h0142_WYG_090-20a>¶
的歴黄金華秋日媚階徑南山種秫翁飲酒不得盡¶
　　　梅¶
鐵色僵萬木江南梅有花枯蘚纈古錦明英冠春葩¶
　　題趙子固山礬瑞香水仙叢蕙　(元/)虞　集¶
梁園池館日蒼涼飛葢追隨憶故鄉澤畔行吟春事晩¶
時時駐屐近微香¶
　　水墨四香畫　　　　　　　　(元/)楊維楨¶
玉龍聲嘶五更了綠衣倒挂扶桑曉道人衝寒酒未醒¶
<pb:KR4h0142_WYG_090-20b>¶
梨花零落春雲小¶
　　三芳圖　　　　　　　　　　(元/)倪　瓉¶
丹桂月光落猗蘭琴調清獨憐秋鶴瘦相對夜江横芳¶
烈誰先後才華孰重輕道心安有染無物惱閒情¶
　　題徳範弟三香圖　　　　　　(元/)牟　巘¶
水仙侑食老逋家更著江南小白花三雅如渠好兄弟¶
衆芳未許以肩差¶
　　題雪景三香圖(二首/)　　　　　(元/)張　雨¶
<pb:KR4h0142_WYG_090-21a>¶
春雪無聲入畫堂東風渾似北風涼袛緣何遜題詩少¶
信是徐熙落墨强青鳥下迎羅襪歩蒼髯来近玉臺裝¶
匡廬也入幽閨夢睡裏山花各自香¶
雪羽飛来雪意濃國香狼藉瞑烟叢倩誰與剪吳淞水¶
愛爾能吟柳絮風翠袖佳人玉跳脫平頭奴子錦熏籠¶
劔南畫手看前輩著粉施朱或未工¶
　　題三香圖　　　　　　　　　(明/)髙　啓¶
羅浮洛浦與瀟湘三處離魂一本香夢斷月明秋渺渺¶
<pb:KR4h0142_WYG_090-21b>¶
縞衣何短翠裙長¶
　　三香圖　　　　　　　　　　(明/)王　誼¶
微歩凌波見襪痕玉容相向總無言夜深髣髴香塵過¶
疑是楊家姊妹魂¶
　　白牡丹桃花　　　　　　　　(明/)徐　渭¶
桃艷比夭姬花王富貴姿楚襄春日下閒坐選蛾睂¶
　　石榴萱草　　　　　　　　　(明/)徐　渭¶
不是来西域還應到海南已含無限子何用佩宜男¶
<pb:KR4h0142_WYG_090-22a>¶
　　剪春羅垂絲海棠　　　　　　(明/)徐　渭¶
羙人睡不足春愁奈若何垂絲綠牕下聊為繡春羅¶
　　石榴荷花　　　　　　　　　(明/)徐　渭¶
畫得荷花朶傍依海石榴西施夜浴罷催火照梳頭¶
　　芭蕉玉簪　　　　　　　　　(明/)徐　渭¶
爛醉中秋睡起遲蒼蠅留墨研頭池合歡翠扇遮羞面¶
白玉搔頭去嫁誰¶
　　芭蕉雞冠　　　　　　　　　(明/)徐　渭¶
<pb:KR4h0142_WYG_090-22b>¶
芭蕉葉下雞冠花一朶紅蓮不可遮老夫爛醉抹此幅¶
雨後西天忽晩霞¶
　　落花圖　　　　　　　　　　(元/)陳　樵¶
紅如肌血薄如鱗李下桃根五色痕拂地暫隨風絮轉¶
繞亭不是雪花深人亡碧玉名猶在烟盡黄金鑛尚存¶
滿地丹鉛汚草棘何時凝綠遍丘林¶
　　濟南錄事參軍解君瑞芝圖(二首/)　(元/)王　惲¶
靈曄亭亭紫葢光氣和無地不芬芳一枝特秀溪堂下¶
<pb:KR4h0142_WYG_090-23a>¶
似表參軍政異常¶
從來腐朽化神奇正自餘精發菌芝浩蕩上林春色裏¶
自憐蒲柳望秋衰¶
　　題錢君輔紫芝圖　　　　　　(元/)吳　萊¶
我聞錢子古丈夫早嵗喪親伏墓廬血淚迸空百草枯¶
神芝挺發黄土壚一莖三秀&KR0177;以敷圓釘寳葢屹相扶¶
醴泉灌注含膏腴紫雲覆䕶連根株山靈地媪侈厥符¶
鳥啁獸躍助號呼削杖苴絰蔴布襦毁容惡服絶復蘓¶
<pb:KR4h0142_WYG_090-23b>¶
孝悌有三貫斗樞卉木榮華孝之餘里閭耉長起歎吁¶
痛心疾首矧可摹夫孰非親堂上居日嚴祗敬本一軀¶
夫孰非子膝下娛風樹悲繞弗待予愛生戚死自古初¶
德鉏誶帚俗易趨刳分宦奥類向隅較計絲粟遽異儲¶
被薪委壑餧鳶烏酣酒嗜炙酗杯盂哀雖在身孝巳渝¶
天薦厥祉天亦誣信哉純孝與世殊史筆值此合特書¶
素冠所刺今不無朱草有神錫爾孤琅玕玉樹豈得如¶
岱衡恒華五嶽都𤣥黄赤白擁趾髗列仙山澤或療臞¶
<pb:KR4h0142_WYG_090-24a>¶
瑞不為孝徒區區天寒歳晩霜霰疎愼終追逺在我儒¶
匪伊丹青繪此圖後有過者尚式車¶
　　宋徽宗菌圖　　　　　　　　(元/)歐陽𤣥¶
地上層雲起玉柯依稀遺墨認宣和莆陽相國君知否¶
好作齋房芝草歌¶
　　畫芝　　　　　　　　　　　(明/)周　用¶
四皓已安劉如何不懷歸千載商山芝爭如首陽薇¶
　　題倪雲林為韓復陽冩空山芝秀圖(明/)僧元璞¶
<pb:KR4h0142_WYG_090-24b>¶
每憶雲林子隠居清且閒褰裳採芝秀倚杖看秋山微¶
徑松隂暝青苔石上斑韓康偏有意時復到柴闗¶
　　題蒲石　　　　　　　　　　(明/)徐　溥¶
竹鶴老人神仙徒漫冩九節青青蒲一掬寒泉浸山骨¶
小牕相對真蓬壺¶
　　為周評事題沈石田畫芭蕉　　(明/)吳　寬¶
老卉呈嬌紅破葉留故綠正當零落時對此殊不俗我¶
思石田生秋色塡滿腹腹中抑鬱無奈何信手冩之忽¶
<pb:KR4h0142_WYG_090-25a>¶
成幅滚滚白露初為霜苔花冷蝕山骨蒼眼昏錯道逢仙¶
子綠絲歩障紅綃裳¶
　　題蕉　　　　　　　　　　　　(明/)沈　周¶
慣見閒亭碧玉叢春風吹過即秋風老夫都把榮枮事¶
却寄蕭蕭數葉中¶
　　蕉石圖　　　　　　　　　　　(明/)沈　周¶
鶴程輕算亦三千歸去𤣥都只瞥然洞口碧蕉秋葉大¶
新詞閒錄小遊仙¶
<pb:KR4h0142_WYG_090-25b>¶
　　荔枝題冊　　　　　　　　　　(明/)王世貞¶
一片蒼崖萬古秋髙天翠色晩俱浮自從謝傅東山別¶
未許交情到白頭¶
　　宗道師曽許尋鄭元乗春草圖見寄詩以促之¶
　　　　　　　　　　　　　　　　(元/)戴　良¶
平生不識鄭山輝冩草成圖偶見之恍惚鵝羣翻水日¶
依稀鴻爪印沙時康成已矣空書帶靈運凄其但夢池¶
寸楮尺綃能寄否敢憑去鴈致深期¶
<pb:KR4h0142_WYG_090-26a>¶
　　題畫春草　　　　　　　　　(明/)陳憲章¶
蘭兮蘭兮翳灌莽棘刺蒲芽遞消長野竹抽梢一千丈¶
巨石盤雲覆仙掌鶺鴒三三兼兩兩鼔翼飛鳴齊下上¶
仰視𤣥穹極髙廣稊稗瓦甓皆眞賞半酣一爬誰老癢¶
五羊城中鍾雪舫¶
　　題吳愷舉人春草　　　　　　(明/)程敏政¶
習習風初度萋萋綠正匀誰將方寸地散作十分春¶
　　題春草圖　　　　　　　　　(明/)黄　雲¶
<pb:KR4h0142_WYG_090-26b>¶
野燒痕回一雨過村童放牧散平坡禰衡洲畔埋愁逺¶
建業城邉積恨多誰見夜深嘶石馬那知歳久没銅駝¶
江淹賦别魂銷處春水遥連漫綠波¶
　　徴明畫草　　　　　　　　　(明/)祝允明¶
光風輕泛緑迢迢氣煖烟和未盡消想得美人簾底坐¶
月華斜漾翠裙腰¶
　　春草圖　　　　　　　　　　(明/)沈　周¶
碧葉瑶韉鬭作叢水邉林下自春風靈芳不是尋常物¶
<pb:KR4h0142_WYG_090-27a>¶
　知落誰家藥籠中¶
　¶
　¶
　¶
　¶
　¶
　¶
　¶
<pb:KR4h0142_WYG_090-27b>¶
　¶
　¶
　¶
　¶
　¶
　¶
　¶
御定厯代題畫詩類巻九十¶
