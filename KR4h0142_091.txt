# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.637794
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷九十一目錄
<pb:KR4h0142_WYG_091-1a>¶
　欽定四庫全書¶
御定厯代題畫詩類巻九十一目録¶
　　禾麥蔬果¶
　　　題劉伯山蕃殖圖(宋楊萬里二首/)¶
　　　嘉禾圖(元袁桷/)¶
　　　題忻州嘉禾圖(元吳澄二首/)¶
　　　題萬知府瑞麥圖(元王惲/)¶
　　　題灌畦圖(元馬臻/)¶
<pb:KR4h0142_WYG_091-1b>¶
　　　陶縝菜(宋王安石/)¶
　　　宣和御畫紫芥(元牟巘/)¶
　　　墨菜畫巻(元吳鎭/)¶
　　　寫菜(元吳鎮/)¶
　　　題菘菜圖(元陳髙/)¶
　　　題菜(元貢性之二首/)¶
　　　梅道人墨菜(元錢惟善/)¶
　　　畫菜(元丁鶴年/)¶
<pb:KR4h0142_WYG_091-2a>¶
　　題畫菜(元陶宗儀三首/)¶
　　題墨菜(元盧昭/)¶
　　墨菜(元邵貫/)¶
　　墨菜(元吳璋/)¶
　　墨菜(元曹紹/)¶
　　墨菜(元吳温/)¶
　　墨菜(元張顒/)¶
　　墨菜(元夏文彥/)¶
<pb:KR4h0142_WYG_091-2b>¶
　　墨菜(元李明復/)¶
　　墨菜(元楊紘孫/)¶
　　墨菜(元顧舜舉/)¶
　　墨菜(元王務道/)¶
　　題畫菜戲呈石末公(明劉基/)¶
　　尹明府所藏徐熙嘉蔬圖(明髙啓/)¶
　　題畫菜(明錢宰二首/)¶
　　畫菜(明凌雲翰/)¶
<pb:KR4h0142_WYG_091-3a>¶
　　畫菜(明丘濬/)¶
　　畫菜(明李東陽/)¶
　　題菜(明謝鐸/)¶
　　畫菜(明任衟/)¶
　　畫菜(明程敏政三首/)¶
　　題畫菜(明戴璿/)¶
　　畫菜(明謝廷柱/)¶
　　題白菜(明謝士元/)¶
<pb:KR4h0142_WYG_091-3b>¶
　　畫菜(明周用/)¶
　　孫方伯青芥白芥畫(明康海/)¶
　　叔祥畫菜酷有生態不減宋王參差恨不令老坡¶
　　　見之(明陳繼儒/)¶
　　題甘𤓰(宋范成大/)¶
　　摘爪圖(元元好問二首/)¶
　　題趙涼公瑞𤓰圖(元黄溍/)¶
　　錢舜舉𤓰蔓圖(元鄧文原/)¶
<pb:KR4h0142_WYG_091-4a>¶
　　題黄與可所藏錢舜舉𤓰圖(元虞集/)¶
　　畫𤓰(元唐肅/)¶
　　題𤓰鼠圖(元馬臻/)¶
　　絲𤓰圖(明張以寧/)¶
　　題畫𤓰(明聶大年/)¶
　　畫𤓰(明李東陽/)¶
　　題秋茄圖(元錢選/)¶
　　題錢舜舉畫竹萌茄蔬圖(元馬臻/)¶
<pb:KR4h0142_WYG_091-4b>¶
　　錢舜舉畫紫茄(明張以寧/)¶
　　畫茄(明周用/)¶
　　題張叔清采蒓圖(元陶宗儀/)¶
　　題曹憲副採蓴巻(明楊廉/)¶
　　題採菱圖(明王璲/)¶
　　採菱圖(明杜瓊/)¶
　　題趙丞瑞薏苡圖(宋吕居仁/)¶
　　畫蘿蔔(元丁鶴年/)¶
<pb:KR4h0142_WYG_091-5a>¶
　　　東昌道中偶閱畫册(明吳寛七首/)¶
　　　題畫贈劉丞西渠子(明廖道南四首/)¶
　¶
　¶
　¶
　¶
　¶
　¶
<pb:KR4h0142_WYG_091-5b>¶
　¶
　¶
　¶
　¶
　¶
　¶
　¶
御定歴代題畫詩類卷九十一目錄¶
#+PROPERTY: JUAN 卷九十一
<pb:KR4h0142_WYG_091-6a>¶
　欽定四庫全書¶
御定厯代題畫詩類巻九十一¶
　　禾麥蔬果¶
　　　題劉伯山蕃殖圖(畫禾黍桂/菽麥二首)　　(宋/)楊萬里¶
　老子平生只荷鋤誤攜破硯到清都歸來荒却西疇盡¶
　媿見劉家蕃殖圖¶
　黄雲翠莢雜𤣥珠上熟今年不負渠說似田家早收拾¶
　一畨風雨一畨疎¶
<pb:KR4h0142_WYG_091-6b>¶
　　　嘉禾圖　　　　　　　　　　(元/)袁　桷¶
　土膏滲陽春連畛垂黄雲仁聲九垓被地瑞昭人文穰¶
　穰大同郡嘉穗表奇芬擢莖秀雙岐駢首誓不分稃聮¶
　珠琲光苞簇綵綬紋老農喜視之神化非耕耘維皇調¶
　玉燭歲功合氤氲帝力畎畝深擊壤歌放勛圖成上金¶
　匱寳軸森香芸侍臣丹筆工秉心述前聞願旅天子命¶
　補亡追典墳¶
　　題忻州嘉禾圖(二首/)　　　　　　(元/)吳　澄¶
<pb:KR4h0142_WYG_091-7a>¶
嘉禾異卉瑞重重狼走蝗飛出境中可是賢侯多美政¶
民和潛與地天通¶
天賞循良有異能故將諸物表休徵作圖合叩天閽進¶
閽吏佯聾喚不譍¶
　　題萬知府瑞麥圖(二岐至/五岐者)　　　(元/)王　惲¶
汝南今歲麥連雲一氣祥蒸德化循春露潤含千壠秀¶
薰風披拂五岐新嘉禾共穎宜同頌神草聮莖恐漫珍¶
旌異頴川元有例會聽増秩佐經綸¶
<pb:KR4h0142_WYG_091-7b>¶
　　題灌畦圖　　　　　　　　　(元/)馬　臻¶
悠悠世道久離淳機械雖多慮轉深野老灌畦甘抱甕¶
可憐端木未知心¶
　　陶縝菜　　　　　　　　　　(宋/)王安石¶
江南種菜漫阡陌紫芥綠菘何所直陶生畫此共言好¶
一幅往往黄金百北山老圃不外慕但守荒畦斸荆棘¶
陶生養目渠養腹各以所能為物役¶
　　宣和御畫紫芥　　　　　　　(元/)牟　巘¶
<pb:KR4h0142_WYG_091-8a>¶
荒園老蔓菁空見根葉大苦硬螫人口棄去何足頼穰¶
穰來萬蟻微醒有餘嘬¶
　　墨菜畫巻　　　　　　　　　　　　(元/)吳　鎮¶
菘根脱地翠毛濕雪花翻匙玉肪泣蕪蔞金谷暗塵土美人壯¶
士何顏色山人久刮龜毛氊囊空不貯揶揄錢屠門大嚼知流¶
涎淡中滋味吾所便元脩元脩今幾年一笑不直東坡前¶
　　冩菜　　　　　　　　　　　　　　(元/)吳　鎮¶
菜葉闌干長花開黄金細直須齩到根方識澹中味¶
<pb:KR4h0142_WYG_091-8b>¶
　　題菘菜圖　　　　　　　　　　　　(元/)陳　髙¶
栗里園荒舊日歸手栽菘菜雨根肥只今客裏看圖畫¶
惆悵紅塵滿目飛¶
　　題菜(二首/)　　　　　　　　　　　　(元/)貢性之¶
西風吹動錦斕斑曉起窺園露未乾三日宿酲醒不得¶
正思風味到辛盤¶
雨過畦蔬緑漸匀呼童小摘慰情親箇中滋味如諳得¶
不是尋常肉食人¶
<pb:KR4h0142_WYG_091-9a>¶
　　梅道人墨菜　　　　　　　　　　　(元/)錢惟善¶
晚菘香凝墨池濕畦菜摘盡春雨泣梅花菴中吳道人冩遍羣¶
蔬何徳色怪我坐客寒無氊牀頭却有買菜錢四時之蔬悉佳¶
味乃知此等吾尤便有客忽攜畫巻至一笑落筆南風前¶
　　畫菜　　　　　　　　　　　　　　(元/)丁鶴年¶
蔬畦新雨過小摘稱君貧若入君王夢瓊林第一人¶
　　畫菘菜　　　　　　　　　　　　　(元/)丁鶴年¶
老圃青青田平生未飽諳本無食肉相豈是厭肥甘¶
<pb:KR4h0142_WYG_091-9b>¶
　　題畫菜(二首/)　　　　　　　　　　　(元/)陶宗儀¶
蘆菔生兒菜有孫露芽雨甲媚盤飱自知肉食非吾相¶
抱甕何辭日灌園¶
繞屋蔬畦稱食貧雨餘齊茁翠苖新山庖頓頓殊風致¶
天上酥酡未足珍¶
　　題畫菜　　　　　　　　　　　　　(元/)陶宗儀¶
曉起畦丁送長齋思益清平生耽此味厭説五侯鯖¶
　　題墨菜　　　　　　　　　　　　　(元/)盧　昭¶
<pb:KR4h0142_WYG_091-10a>¶
薇生西河阿荼生南原下結根各有地不與同甘苦薇¶
老不可食荼今復如飴甘苦有時易貴在知者知¶
　　墨菜　　　　　　　　　　　(元/)邵　貫¶
雨苗風葉綠蕫蕫纎手青絲出漢宮滿眼蒼生緫如此¶
忍看塗抹畫圖中¶
　　墨菜　　　　　　　　　　　(元/)吳　璋¶
天㵼乳膏沐黄壤老圃嘉蔬日應長菁青苣紫韮茁黄¶
白酒初熟與君嘗由來此味良不俗清真絶勝廟堂肉¶
<pb:KR4h0142_WYG_091-10b>¶
酒酣耳熱歌采薇倚䦨注目江雲飛¶
　　墨菜　　　　　　　　　　　(元/)曺　紹¶
吾家疏菴瀼水濵老圃生涯不計春食肉何如食鮭好¶
從渠自說庾郎貧¶
　　墨菜　　　　　　　　　　　(元/)吳　温¶
魚有腥多肉有羶庾郎滋味正相便山中雨後春雲暖¶
飽向松牎榻上眠¶
　　墨菜　　　　　　　　　　　(元/)張　顒¶
<pb:KR4h0142_WYG_091-11a>¶
只宜滋澹泊安足奉膏粱食肉雖無辱何如菜味長¶
　　墨菜　　　　　　　　　　　(元/)夏文彥¶
氣含風露滿深秋真味由來勝庶羞若使孔融曽見此¶
品題當不到元脩¶
　　墨菜　　　　　　　　　　　(元/)李明復¶
嗤彼膏粱徒豈知蔬食樂所以士大夫滋味甘澹泊¶
　　墨菜　　　　　　　　　　　(元/)楊紘孫¶
食肉仍易厭菜根滋味長黄虀三百甕日日是家常¶
<pb:KR4h0142_WYG_091-11b>¶
　　墨菜　　　　　　　　　　　(元/)顧舜舉¶
朱門盡日多珍味貧士窮年秪菜羮請語當朝食肉者¶
由來此色在蒼生¶
　　墨菜　　　　　　　　　　　(元/)王務道¶
披巻憶山中故人何日逢鄰牆賖濁酒小圃摘新菘¶
　　題畫菜戲呈石末公　　　　　(明/)劉　基¶
列鼎羔羊厭腯肥園官菜把莫嫌微年來騎士工隳突¶
此物人間亦見稀¶
<pb:KR4h0142_WYG_091-12a>¶
　　尹明府所藏徐熙嘉蔬圖　　　(明/)髙　啓¶
少賤習圃事種蔬每盈疇深根閟𤣥冬老葉凌素秋採¶
擷風露餘山庖足嘉羞故園經亂後蔓草日已稠野水¶
流畦間蟲聲暮啁啾披圖似見之惻愴起我愁食肉豈¶
無人斯世誰與謀君多恤民意毋忽歲饉憂¶
　　題畫菜(二首/)　　　　　　　　(明/)錢　宰¶
綠酒交春熟燈花入夜開兩畦堪小摘不見故人來¶
今日荷鋤倦嘉蔬沒四垣客來春酒綠風雨夜開園¶
<pb:KR4h0142_WYG_091-12b>¶
　　畫菜　　　　　　　　　　　(明/)凌雲翰¶
髙田宜種蔬下田宜種穡歲饉與饑同安敢望肉食雨¶
餘理荒畦甲坼資地力會看根木長取之戒勿亟天工¶
愛我貧此物頗不嗇便如終歲謀十甕擬可得含笑披¶
畫圖流涎欲霑臆長能齩菜根天下無此色¶
　　畫菜　　　　　　　　　　　(明/)丘　濬¶
世間食品何者佳淡中滋味真無加富客何須悅芻豢¶
神仙漫爾餐煙霞聞君作縣官河側繞屋築畦供日食¶
<pb:KR4h0142_WYG_091-13a>¶
食餘摩腹繞園行喜得邑民無此色¶
　　畫菜　　　　　　　　　　　(明/)李東陽¶
坐憐幽意滿閒庭長見春畦過雨青記得蘇郎舊風味¶
雪堂中夜酒初醒¶
　　題菜(送林貴實謝/病還蒲田)　　　　　　(明/)謝　鐸¶
東曹豈不榮促刺如窘步秋風一夜生吳中是歸路凄¶
凉遼海東白首公孫度揮鋤瓦礫間黄金不曽顧古人¶
重食菜百事皆可作送君歸去來日涉園中趣¶
<pb:KR4h0142_WYG_091-13b>¶
　　畫菜　　　　　　　　　　　(明/)任　衜¶
露牙煙甲曙光寒紫翠漙香濕未乾記得花開曽病酒¶
玉人纖手薦春盤¶
　　畫菜　　　　　　　　　　　(明/)程敏政¶
嫩甲纖纖浥露青小齋終日候園丁不知春到先紅紫¶
幾處爭開擇勝亭¶
　　題畫菜(二首/)　　　　　　　　(明/)程敏政¶
曽移蔬甲課園丁愛嚼霜根養性靈獨有畫工知此意¶
<pb:KR4h0142_WYG_091-14a>¶
能將風味入丹青¶
籬下分披紺葉長枝間涼綴紫圑香已應風味堪登譜¶
更著丹青與擅場¶
　　題畫菜　　　　　　　　　　(明/)戴　璿¶
鼎肉紛紛飫腯肥丹青模此意何微年來滿地多蟲蠧¶
行盡春畦見亦稀¶
　　畫菜(為新城陳大/尹衮廷章題)　　　　　　(明/)謝廷柱¶
生意常時滿菜畦桔橰閒却漢陰機頗疑董子窺園簡¶
<pb:KR4h0142_WYG_091-14b>¶
莫笑樊遲學圃非素甲層層霜後脆紫圑艷艷雨中肥¶
淡然風味丹青得擊節康侯世未稀¶
　　題白菜　　　　　　　　　　(明/)謝士元¶
露莖風葉味偏清咬盡能敎百事成冩出一根常寓目¶
知君忘却五侯鯖¶
　　畫菜　　　　　　　　　　　(明/)周　用¶
五侯擊歌鐘下筯千金空野人藜莧腸東厨厭春菘¶
　　孫方伯青芥白芥畫　　　　　(明/)康　海¶
<pb:KR4h0142_WYG_091-15a>¶
托根當芳園凌霜益屛翳清新君自知何須羨薑桂¶
　　叔祥畫菜酷有生態不減宋王參差恨不令老坡¶
　　　見之　　　　　　　　　　(明/)陳繼儒¶
阿祥手中風露新長鑱撥出家園春莫將真率山家味¶
賣與朱門食肉人¶
　　題甘𤓰　　　　　　　　　　(宋/)范成大¶
夏膚麄已皴秋蒂熟將脫不辭抱蔓歸聊慰相如渴¶
　　摘𤓰圖(二首樗/軒家後)　　　　　　　(元/)元好問¶
<pb:KR4h0142_WYG_091-15b>¶
四摘空留抱蔓詩阿婆真作木腸兒履霜只說琴心苦¶
不見房陵道上時¶
髙鳥長憂挂網羅如菴日月坐消磨憑君莫話前朝事¶
此似黄臺摘更多¶
　　題趙涼公瑞𤓰圖　　　　　　(元/)黄　溍¶
慶門集嘉況異瑞呈𤓰田生五而成十奇偶出自然觀¶
物可知德發祥匪由天願言植靈苑永奉君王前合形¶
表同休雅詠流緜緜¶
<pb:KR4h0142_WYG_091-16a>¶
　　錢舜舉𤓰蔓圖　　　　　　　(元/)鄧文原¶
極目荒墟落木中空山人静澗泉舂秋來不用為霖雨¶
留得閒雲養臥龍¶
　　題黄與可所藏錢舜舉爪圖　　(元/)虞　集¶
秋蔓有遺實不食庸何傷東陵為圃地何曽憂雪霜¶
　　畫𤓰　　　　　　　　　　　(元/)唐　肅¶
吮筆青蒲有詔催内園今日進𤓰來如何二月能如許¶
為向温泉近處栽¶
<pb:KR4h0142_WYG_091-16b>¶
　　題𤓰鼠圖　　　　　　　　　(元/)馬　臻¶
女臂狸頭不自奇桑虞翦棘化偷兒飽他鼠腹能多少¶
幸是癡猫未得知¶
　　絲𤓰圖　　　　　　　　　　(明/)張以寧¶
黄花翠蔓子纍纍冩出西風雨一籬愁絶客懷渾怕見¶
老來萬縷足秋思¶
　　題畫𤓰　　　　　　　　　　(明/)聶大年¶
翠實離離引蔓秋西風涼露滿林丘東門尚有閒田地¶
<pb:KR4h0142_WYG_091-17a>¶
千載無人說故侯¶
　　畫𤓰　　　　　　　　　　　(明/)李東陽¶
玉盤秋露水精寒氷齒餘香嚼未殘暑月為君清到骨¶
不知身在畫中看¶
　　題秋茄圖　　　　　　　　　(元/)錢　選¶
憶昔毗山愛冩生𤓰茄任我筆縱横自憐老去翻成拙¶
學圃今猶學不成¶
　　題錢舜舉畫竹萌茄蔬圗　　　(元/)馬　臻¶
<pb:KR4h0142_WYG_091-17b>¶
秋茄戀我遣不去飲水曲肱有真意達官日日飽大官¶
笑我出言蔬筍氣錢公冩生髙吳興筆力超詣森有神¶
視此慎勿貴八珍重菌列鼎聞之嗔所謂紫駝峰猩猩¶
唇夢想不到林下人但願一飽安餘齡區區口體之累¶
何足云¶
　　錢舜舉畫紫茄　　　　　　　(明/)張以寧¶
江南垻裏紫彭亨標致錢郎巧冩生憶得故園秋雨過¶
新炊初熟飯香粳¶
<pb:KR4h0142_WYG_091-18a>¶
　　畫茄　　　　　　　　　　　(明/)周　用¶
捫腹訝紫衣䝉頭羞素幘平生無苦心往往藉糟粕¶
　　題張叔清采蒓圖　　　　　　(元/)陶宗儀¶
秋風江上紫蒓肥童子攜筐采掇時獨有東曹能命駕¶
至今此味少人知¶
　　題曹憲副採蓴巻　　　　　　(明/)楊　廉¶
三泖秋霖浸四圍水邊那覺露葵稀金盤玉筯長安客¶
幾箇西風為汝歸¶
<pb:KR4h0142_WYG_091-18b>¶
　　題採菱圖(有序/)　　　　　　　(明/)王　璲¶
　苕溪余舊所經遊秋髙氣凄風清水落逺近漁歌更¶
　唱互荅舟行沿洄恍若世外别來不知幾寒暑矣中¶
　吳徐希孟攜謝孔昭所臨松雪翁採菱圖索詩為作¶
　吳歌題其上不能不動江南之思也¶
湖南風信起湖北浪花多欲唱採蓮曲翻成採菱歌採¶
菱歌斷汀州暮何處却尋歸去路誰搖蘭艇笑相迎燈¶
火遙生白蘋渡¶
<pb:KR4h0142_WYG_091-19a>¶
　　採菱圖　　　　　　　　　　(明/)杜　瓊¶
苕溪秋髙水初落菱花已老菱生角紅裙綠髻誰家人¶
小艇如梭不停泊三三兩兩共採菱纖纖十指寒如氷¶
不怕指寒并刺損只恐歸家無斗升湖州人家風俗美¶
男解耕田女絲枲採菱即是採桑人又與家中助生理¶
落日青山斂暮煙湖波十里鏡中天清歌一曲循歸路¶
不似耶溪唱採蓮¶
　　題趙丞瑞薏苡圖　　　　　　(宋/)呂居仁¶
<pb:KR4h0142_WYG_091-19b>¶
甘泉殿中芝九莖不與百草同條生當時祥瑞已稠叠¶
薏苡亦未來爭衡漢皇不容矍鑠翁此物乃與明珠同¶
爾來萬物更變化薏苡寧甘死荒野故遣根苗霜雪白¶
炯若微月來清夜趙郎好事古亦無俯拾旁觀盡圖畫¶
畫師不辨粉繪費遇時亦得千金價君不見古來異瑞¶
與奇祥何曽不致南宮下¶
　　畫蘿蔔　　　　　　　　　　(元/)丁鶴年¶
髙氏賢兄弟常將備夕餐如何清冽士今作畫圖看¶
<pb:KR4h0142_WYG_091-20a>¶
　　東昌道中偶閱畫册各賦短句(七首/)¶
　　　　　　　　　　　　　　　(明/)吳　寛¶
　　　菜¶
翠玉曉籠篵畦間足春雨咬根莫棄葉還可作羮煮¶
　　　𤓰¶
𤓰類一何多吾欲問老圃更乞東陵侯來救渴者苦¶
　　　茄¶
種茄糞壤中地力亦易竭厥狀雖不同難將味分别¶
<pb:KR4h0142_WYG_091-20b>¶
　　　蘿蔔葱¶
玉杵削未舂金絲束成繚和以翡翠莖併作春盤料¶
　　　荸薺¶
纍纍滿筐盛上帶葑門土咀嚼味還佳地栗何足數¶
　　　楊梅¶
五月果初熟枝頭鶴頂丹欲知甘冷好千顆薦冰盤¶
　　　筍¶
已抱錦棚兒仍參玉版師吳門啖已足正屬燕來時¶
<pb:KR4h0142_WYG_091-21a>¶
　　題畫贈劉丞西渠子(四首/)　　　(明/)廖道南¶
　春意鬱葱菁晩陰含蒼翠我願天下士不可無此味¶
　淡煙迷紫翠微風勵清白我願天下民不可有此色¶
　漢域傳珍味唐家獻異芳何如調鼎味殿閣有遺芳¶
　飯蔬藴真樂餐蕨抱遐心老圃何人識長春獨可尋¶
　¶
　¶
　¶
<pb:KR4h0142_WYG_091-21b>¶
　¶
　¶
　¶
　¶
　¶
　¶
　¶
御定厯代題畫詩類巻九十一¶
