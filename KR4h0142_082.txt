# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.416449
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷八十二目録
<pb:KR4h0142_WYG_082-1a>¶
　欽定四庫全書¶
御定厯代題畫詩類巻八十二目録¶
　　蘭竹類¶
　　　題東坡竹石(宋黄庭堅二首/)¶
　　　贈趙太虚畫竹石(宋白玉蟾/)¶
　　　陳徳元竹石(元元好問二首/)¶
　　　子昂為閒閒畫竹石作别(元程鉅夫/)¶
　　　畫竹石(元虞集二首/)¶
<pb:KR4h0142_WYG_082-1b>¶
　　　題髙公畫竹石(元黄溍/)¶
　　　題髙尚書竹石(元楊載/)¶
　　　畫竹石(元楊載/)¶
　　　張月梅子昂竹石圖歌(元范梈/)¶
　　　題伯庸所藏子昂竹石(元袁桷二首/)¶
　　　王本中醉作竹石壁上(元薩都拉/)¶
　　　題竹石圖(元陳旅/)¶
　　　柯氏山雲竹石圖(元陳旅/)¶
<pb:KR4h0142_WYG_082-2a>¶
　　題熊雲巢竹石圖(元陳旅/)¶
　　題王氏竹石圖(元陳旅/)¶
　　小竹石圖(元吳師道/)¶
　　題髙彦敬尚書竹石圖(元栁貫/)¶
　　題謝仲和竹石(元郯韶/)¶
　　題分宜趙尹所藏子昂竹石圖(元歐陽𤣥/)¶
　　題松雪竹石(元李孝光/)¶
　　子昂竹石(元劉永之/)¶
<pb:KR4h0142_WYG_082-2b>¶
　　雲林畫竹石(元華幼武/)¶
　　顧定之竹石(元張雨/)¶
　　題前人竹石嘉樹圖(元丁鶴年/)¶
　　題竹石圖(元張天英/)¶
　　題王黄鶴竹石便面(元陶宗儀/)¶
　　題緑竹蒼石圖(元陶宗儀/)¶
　　題柯敬仲竹石(元唐肅/)¶
　　管夫人竹石(明朱應宸/)¶
<pb:KR4h0142_WYG_082-3a>¶
　　管夫人竹石(明丁明/)¶
　　管夫人竹石(明朱楨/)¶
　　管夫人竹石(明鄭元/)¶
　　松雪畫竹石圖(明盧熊/)¶
　　松雪畫竹石圖(明秦約/)¶
　　松雪畫竹石圖(明張適/)¶
　　松雪畫竹石圖(明許性/)¶
　　子昂竹石(明金幼孜/)¶
<pb:KR4h0142_WYG_082-3b>¶
　　題倪雲林竹石(明髙遜志/)¶
　　雲林畫竹樹秀石(元饒介/)¶
　　雲林畫竹樹秀石(明于思緝三首/)¶
　　雲林畫竹樹秀石(明陳允明/)¶
　　雲林畫竹樹秀石(明余鐙/)¶
　　題竹石小畫(明程本立/)¶
　　許秋官壁間竹石(明陳墀/)¶
　　竹石圖(明史傑/)¶
<pb:KR4h0142_WYG_082-4a>¶
　　為人題竹石(明王世懋/)¶
　　與逵甫燕坐小齋為寫竹石(明文徴明/)¶
　　泉石脩篁圖(明林瀚/)¶
　　題張端衡竹木石畫(宋劉宰/)¶
　　題朱邸竹木(元虞集二首/)¶
　　柯敬仲畫古木疎篁(元虞集/)¶
　　竹樹圖(元楊載/)¶
　　題竹樹圖(元范梈/)¶
<pb:KR4h0142_WYG_082-4b>¶
　　題枯木竹畫(元李祁/)¶
　　鄭子聲竹樹圖(元黄鎮成/)¶
　　題李遵道畫竹木圖(元薩都拉/)¶
　　題張藻仲竹木(元戴良/)¶
　　商徳符李遵道共畫竹樹(元丁復/)¶
　　題柯敬仲竹木(元楊維楨/)¶
　　題竹樹圖(元倪瓚二首/)¶
　　為蹇原道題竹木圖(元倪瓚/)¶
<pb:KR4h0142_WYG_082-5a>¶
　　商徳符李遵道共畫竹樹(元張雨/)¶
　　題海寧吳筠軒山水竹木巻(元舒頔/)¶
　　題竹木石圖(明劉基二首/)¶
　　題石生仲濂所藏李克孝竹木(明張以寧/)¶
　　扇中竹樹(明解縉二首/)¶
　　題竹木圖(明林環/)¶
　　李遵道竹樹圖(明吳寛/)¶
　　竹樹圖(明張寧/)¶
<pb:KR4h0142_WYG_082-5b>¶
　　寫竹樹(明李日華/)¶
　　題髙彦敬竹木圖(明僧大圭/)¶
　　錢舜舉畫黄花翠竹(明僧一初/)¶
　　題幽竹萱草圖(元陳基/)¶
　　松雪竹石蘭(元錢惟善/)¶
　　宣和墨竹寒雀(元虞集/)¶
　　題吳性存所藏趙仲穆竹枝雙蜨圖(元張翥/)¶
　　題子昂疎竹逺山圖(元錢惟善/)¶
<pb:KR4h0142_WYG_082-6a>¶
　　　題竹栁圖(明陶安/)¶
　　　題蕉竹圖(明陳繼儒/)¶
　　　右司正之家渭川千畝圖(元元好問二首/)¶
　　　次韻渭川春玊圖(元劉因二首/)¶
　　　從周學士韻奉題竹岡(元程鉅夫二首/)¶
　　　竹澗圖(元歐陽𤣥/)¶
　　　題朱善慶竹泉巻(明周敘/)¶
　　　題湘江竹林圖(明虞謙/)¶
<pb:KR4h0142_WYG_082-6b>¶
　　　湘竹圖(明廖道南/)¶
　　　竹溪春曉圖(明解縉/)¶
　　　水竹圖(明張寧/)¶
　¶
　¶
　¶
　¶
御定歴代題畫詩類卷八十二目録¶
#+PROPERTY: JUAN 卷八十二
<pb:KR4h0142_WYG_082-7a>¶
　欽定四庫全書¶
御定歴代題畫詩類巻八十二¶
　　蘭竹類¶
　　　題東坡竹石　　　　　　　　(宋/)黄庭堅¶
　怪石岑崟當路幽篁深不見天此路若逢醉客應在萬¶
　仭峰前¶
　　　題子瞻畫竹石　　　　　　　(宋/)黄庭堅¶
　風枝雨葉瘠土竹龍蹲虎踞蒼蘚石東坡老人翰林公¶
<pb:KR4h0142_WYG_082-7b>¶
　醉時吐出胸中墨¶
　　　題趙太虚畫竹石　　　　　　(宋/)白玊蟾¶
　竹魂竹魄竹精神飛落瀟湘淇水濵千竿萬竿競青翠¶
　吸風飲露千年春先生筆端自風雨驚起竹魂無著處¶
　一㸃水墨化成龍龍孫飛去鵞溪住先生把筆無逡巡¶
　造物不敢私為春新梢勁節森寒玊鸞鳳無處棲夢魂¶
　晉人神仙如孫且畫竹毎每天作雨唐人神仙如張臻¶
　畫竹每每聞鴈鳴先生自得入神手一竿兩竿發於酒¶
<pb:KR4h0142_WYG_082-8a>¶
當時大醉呼墨奴一筆埽出竹千畝酒力安能奪化工¶
先生煉就金丹紅一粒陽光照肺腑森然萬象羅心胸¶
有時持出風中葉銀海不寒皆震懾有時持出雪中枝¶
恍如凍碧欺漣漪復能濡墨作石塊天然峭拔古且怪¶
沙中伏虎草中犀教人持向蓬萊賣竹之清虚石堅硬¶
以此發明真性命使人觀石及愛竹知有真箇趙元静¶
先生醉時常風顛世人眼孔無神仙我今珍藏數本畫¶
雲鶴來也公歸天¶
<pb:KR4h0142_WYG_082-8b>¶
　　陳徳元竹石(二首/)　　　　　　(元/)元好問¶
一片春雲雨未乾兩枝新緑倚髙寒瘦龍不見金書字¶
試就宣和石譜看¶
花石綱船出太湖九州膏血一時枯阿誰種下中原禍¶
猶自昂藏入畫圖¶
　　子昂為閑閑畫竹石作别　　　(元/)程鉅夫¶
仙舟發御河别楮灑蒼波雙樹尊前出叢篁石上多月¶
明行亂影風静倚柔柯還似看棋處尋雲入薜蘿¶
<pb:KR4h0142_WYG_082-9a>¶
　　畫竹石(二首/)　　　　　　　　(元/)虞　集¶
篔簹谷中春事晩老鶴俛啄莓苔生長鳴戛戛雨氣潤¶
舞羽翛翛山月明¶
井中墮却翡翠釵海上拾得珊瑚鈎蒼龍過雨影在壁¶
斷雲零落令人愁¶
　　題髙公畫竹石　　　　　　　(元/)黄　溍¶
木葉蕭蕭半欲空竹竿裊裊不成叢絶憐意匠經營處¶
都在風煙慘澹中¶
<pb:KR4h0142_WYG_082-9b>¶
　　題髙尚書竹石　　　　　　　(元/)楊　載¶
矯龍疑蒼筠踞虎肖白石儻乗風雲㑹變化那可測¶
　　畫竹石　　　　　　　　　　(元/)楊　載¶
林前怪石起參差篁竹叢深使客疑如過瀟湘江上路¶
鷓鴣啼罷日西時¶
　　張月梅子昂竹石圖歌　　　　(元/)范　梈¶
近來海内寫竹石集賢學士有李衎吳興翰林公更神¶
大抵不令石作板半幅蕭蕭煙霧枝如巻中有千尺竒¶
<pb:KR4h0142_WYG_082-10a>¶
洞穴常起鬼神疑嵩華衡岱狎童兒金溪處士清似鶴¶
攜此隨秋訪幽壑我憶為公故僚吏細撫遺書雙淚落¶
吁嗟翰林今世無一筆猶可重江湖鳴鳳之下出瑾瑜¶
髙風况足勵頑夫¶
　　題伯庸所藏子昂竹石(二首/)　　(元/)袁　桷¶
伯夷清宜典禮子路勇誠冠軍日落虎驚沒羽潭幽龍¶
走凌雲¶
胸中邱壑玩世眼底煙雲凜秋㟁幘欲澆磊磈解衣深¶
<pb:KR4h0142_WYG_082-10b>¶
聴颼飀¶
　　王本中醉作竹石壁上　　　　(元/)薩都拉¶
硯屏花落丹水香步虚白日聲琅琅江南道士愛瀟灑¶
新粉素壁如秋霜王郎酒後衫袖濕醉眼朦朧電光急¶
黑龍雲重雨脚斜白兔秋髙月中泣倦遊借榻日觀東¶
恍惚舊夢三湘中鷓鴣聲斷江路逺青松雨暗春濛濛¶
　　題竹石圖　　　　　　　　　(元/)陳　旅¶
藍田水曲青玊立雨過秋光滿林濕故人結屋傍幽崖¶
<pb:KR4h0142_WYG_082-11a>¶
静愛石牎晴翠入¶
　　柯氏山雲竹石圖　　　　　　(元/)陳　旅¶
溪上春山生白雲鷓鴣啼處有湘君行人來截昭華琯¶
日暮青林玊氣分¶
　　題熊雲巢竹石圖　　　　　　(元/)陳　旅¶
道人種竹三十箇定有新巢宿鳳凰石上幽香飄露粉¶
簷前新緑裊風篁天臺月白瑶笙近水國春寒翠袖長¶
見說故人東海上釣竿日暮倚扶桑¶
<pb:KR4h0142_WYG_082-11b>¶
　　題王氏竹石圖　　　　　　　(元/)陳　旅¶
老人雲錦溪邊住繞屋自種青珊瑚月明池露散林彩¶
春深雨苔生石膚短籬偏䕶籜龍子密葉並宿苞鳳雛¶
人生何用丹陽尹沙曲凉隂雙玊壺¶
　　小竹石圖　　　　　　　　　(元/)吳師道¶
千畝䕃渭川萬仭峩華嵩兩竿巻石間蕭蕭亦清風¶
　　題髙彦敬尚書竹石圖　　　　(元/)栁　貫¶
尚書胸中貯秋色翠石蒼筠誰㸃筆當其被酒氣初酣¶
<pb:KR4h0142_WYG_082-12a>¶
芒角森森出矛㦸墨痕散作紙背光虎臥龍騰俱有迹¶
伯夷去後凜清風叔向生來古遺直見之冠佩不敢燕¶
矧是圓壇方薦璧房山西北弁山南二老交情嘗莫逆¶
陶泓毛穎始受呼不寫穠芳寫寒碧流傳此物成宅相¶
鈿軸縹囊新潢飾老夫饞口近更滋便欲歸山煑吾簀¶
詩成題作主林神未害西湖渠不識¶
　　題謝仲和竹石　　　　　　　(元/)郯　韶¶
江南謝老獨風流愛寫晴雲竹樹幽絶似玊堂殘月夜¶
<pb:KR4h0142_WYG_082-12b>¶
數枝晴雪映髙秋¶
　　題分宜趙尹所藏子昂竹石圖　(元/)歐陽𤣥¶
有客有客白其馬汶篁移植燕山下歳寒心事木石知¶
雨露恩深詎能寫¶
　　題松雪竹石　　　　　　　　(元/)李孝光¶
幽篁碧悄悄怪石白粼粼帝子吹笙罷月明愁殺人¶
　　子昂竹石　　　　　　　　　(元/)劉永之¶
古研麝煤香書傳雨漏牆髙齋對松雪隨意寫瀟湘¶
<pb:KR4h0142_WYG_082-13a>¶
　　雲林畫竹石　　　　　　　　(元/)華幼武¶
窗前梧竹倚髙標簾底龍香不住燒記得醉眠清閟閤¶
一庭春雨暮瀟瀟¶
　　顧定之竹石　　　　　　　　(元/)張　雨¶
龍孫乍脫䙀兒錦石面多皴彈子窩畫妙通神欲飛去¶
虎頭癡絶奈渠何¶
　　題前人竹石嘉樹圖　　　　　(元/)丁鶴年¶
翠實可充丹鳳食喬枝仍待早鶯遷一拳蒼蘚荒秋雨¶
<pb:KR4h0142_WYG_082-13b>¶
惆悵無人解補天¶
　　題竹石圖　　　　　　　　　(元/)張天英¶
仙人手持青琅玕擲之飛上蓬萊頂玉簫彩鳳雲中鳴¶
龍影醉眠山骨冷¶
　　題王黄鶴竹石便面　　　　　(元/)陶宗儀¶
貌得篔簹墨未乾蕭蕭離立萬琅玕此君心事堅如石¶
一握清風拂面寒¶
　　題緑竹蒼石圖(為萬竹/山人夀)　　　　(元/)陶宗儀¶
<pb:KR4h0142_WYG_082-14a>¶
粉香翠影碧琅玕丹鳳林中第一竿雨露恩濃磐石固¶
清風日日報平安¶
　　題柯敬仲竹石　　　　　　　(元/)唐　肅¶
藴真齋裏揮毫日多得青城太史題今日南州把遺墨¶
石篁秋冷蟪蛄啼¶
　　管夫人竹石　　　　　　　　(明/)朱應辰¶
夫人寫竹如寫字不墮畫家蹊徑中料得山房明月夜¶
翛然葉葉動秋風¶
<pb:KR4h0142_WYG_082-14b>¶
　　管夫人竹石　　　　　　　　(明/)丁　明¶
能書獨數衛夫人墨沼春香教右軍近代苕溪惟魏國¶
却將八法寫湘君¶
　　管夫人竹石　　　　　　　　(明/)朱　楨¶
魏國夫人翰墨香愛拈湘管寫幽篁不如凍成五色練¶
繡出朝天補衮裳¶
　　管夫人竹石　　　　　　　　(明/)鄭　元¶
誰裁弄玊碧雲簫吹過瓊臺月影遥白鳳一雙何處下¶
<pb:KR4h0142_WYG_082-15a>¶
水晶宫裏赤闌橋¶
　　松雪畫竹石圖　　　　　　　(明/)盧　熊¶
緗箬生清風蒼苔䕶幽石夢想玉堂仙臨池弄秋碧¶
　　松雪畫竹石圖　　　　　　　(明/)秦　約¶
常時奉詔直金鑾日轉鼇峰玊筆寒想得花間鈴索静¶
自將賜墨寫琅玕¶
　　松雪畫竹石圖　　　　　　　(明/)張　適¶
玉堂飛墨寫湖州彷彿鷗波竹樹秋珍重王孫歸未得¶
<pb:KR4h0142_WYG_082-15b>¶
淡煙斜月不勝愁¶
　　松雪畫竹石圖　　　　　　　(明/)許　性¶
燕閒天禄校書餘墨汁金壺寫竹圖長恐震雷風雨作¶
化龍飛去入雲衢¶
　　子昂竹石　　　　　　　　　(明/)金幼孜¶
翡翠臨風好珊瑚出海清江南春事晩暮雨鷓鴣聲¶
　　題倪雲林竹石　　　　　　　(明/)髙遜志¶
巻石不盈尺孤竹不成林惟有歳寒節乃知君子心¶
<pb:KR4h0142_WYG_082-16a>¶
　　雲林畫竹樹秀石　　　　　　(元/)饒　介¶
斷劒故留碧錯刀終有神坡陀歳寒色不似醉時真¶
　　雲林畫竹樹秀石(三首/)　　　　(明/)于思緝¶
喬木千章髙出雲幽篁㡬个石嶙峋平生丘壑真成癖¶
莫怪烏籐來往頻¶
蒼然古木石巖幽移得江南一段秋共說倪君知籀法¶
數竿瀟灑更風流¶
木落秋吟夜露翻山空無人石榻寒不似君家子午谷¶
<pb:KR4h0142_WYG_082-16b>¶
雲旗晝下𤣥都壇¶
　　雲林畫竹樹秀石　　　　　　(明/)陳允明¶
長憶山中舊草廬蒼厓古木共扶疎今朝偶爾看圖畫¶
便擬身同木石居¶
　　雲林畫竹樹秀石　　　　　　(明/)余　銓¶
三春雷雨蒼龍角萬里雲霄翠鳳毛怪得君家圖畫裏¶
虚牎凉月夜蕭騷¶
　　題竹石小畫　　　　　　　　(明/)程本立¶
<pb:KR4h0142_WYG_082-17a>¶
玉堂仙人松雪公寫竹正似石室翁雲林道人雖後出¶
往往落筆生秋風吳人好書仍好畫百年遺墨千金價¶
比來何處得此圖松雪雲林此其亞姢姢嫩玉纔數莖¶
煙梢雨葉縱復横洞庭寒骨沈水底鐵索下取蛟龍争¶
却憶江南舊池館筆牀碁局何蕭散一行作吏事便廢¶
十年不歸夢欲斷松雪子孫今㡬人雲林弟子誰逼真¶
得歸故鄉儻相覓竹枝挂我頭上巾¶
　　許秋官壁間竹石　　　　　　(明/)陳　墀¶
<pb:KR4h0142_WYG_082-17b>¶
孤根托竒石髙節近清暉更愛幽香發隨風入翠幃¶
　　竹石圖　　　　　　　　　　(明/)史　傑¶
雨餘苔石浄無泥翠影參差夕照低記得推篷湘水曲¶
滿林秋色鷓鴣啼¶
　　為人題竹石　　　　　　　　(明/)王世懋¶
紫籜成枝緑乍敷纎柔應傍玉山扶慇懃看取琅玕色¶
莫遣儂家一日無¶
　　與逵甫燕坐小齋為寫竹石　　(明/)文徵明¶
<pb:KR4h0142_WYG_082-18a>¶
對坐焚香習燕清好風如水泛簾旌夕陽忽見疎疎影¶
落木空江生逺情¶
　　泉石脩篁圖　　　　　　　　(明/)林　瀚¶
碧雲數畝湘江曲誰種江千萬枝玊枝枝散影落晴波¶
波光掩映林光緑有時颯颯來清風不比金谷飄春紅¶
翠鳳辭巢鳴舜日蒼虯捲霧騰遥空巖巖巨石苔花紫¶
砥柱中流儼如許障斷紅塵半㸃無六月坐來不知暑¶
逺峰天際青螺浮蔣徑嶰谷輕煙收山中定有脱俗者¶
<pb:KR4h0142_WYG_082-18b>¶
可似當年王子猷子猷一去今千載此君清致依然在¶
冰霜萬壑歳寒時勁節虚心終不改¶
　　題張端衡竹木石畫　　　　　(宋/)劉　宰¶
槎牙髙樹蕭騷竹絶島風煙開短軸更煩㸃筆作衰翁¶
嘯月吟風飲山渌¶
　　題朱邸竹木　　　　　　　　(元/)虞　集¶
江上復春雨曽隂覆碧波石髙龍影臥林迥鶴聲過解¶
珮猗蘭浦揚旍落木坡佳人翠袖薄日暮欲如何¶
<pb:KR4h0142_WYG_082-19a>¶
　　題朱邸竹木　　　　　　　　(元/)虞　集¶
猗猗淇園竹結根磐石安枝幹相扶持風雨不可干其¶
實鳳所食君子思保完恒恐聲影疏蕭條霜露寒金玉¶
慎髙節千載承清歡¶
　　柯敬仲畫古木疎篁　　　　　(元/)虞　集¶
不見丹丘四五年幽篁古木更蒼然蒹葭霜露風連海¶
翡翠蘭苕月在川憶昔畫圖天上作每題詩句世間傳¶
前邨深雪誰髙臥亦有晴虹貫夜船¶
<pb:KR4h0142_WYG_082-19b>¶
　　竹樹圖　　　　　　　　　　(元/)楊　載¶
荆棘䝉籠迷竹樹亂堆古石蒼苔䕶縱獵青郊懐舊路¶
躍馬重岡追狡兔箭翎落地無尋處¶
　　題竹樹圖　　　　　　　　　(元/)范　梈¶
老樹半垂葉疎篁斜露根若無煙霧隔應見石西邨¶
　　題枯木竹畫　　　　　　　　(元/)李　祁¶
脩筠儀鳳羽枯木老龍鱗半夜聞風雨方知筆有神¶
　　鄭子聲竹樹圖(為僧别/峰作)　　　　(元/)黄鎮成¶
<pb:KR4h0142_WYG_082-20a>¶
空谷有佳人連蹇歳年暮清顔不可見香墨在紈素江¶
山澹微茫起我滄洲趣白石隠疎篁秋霜懸老樹天髙¶
鴻鴈稀水落沙觜露上人心迹空對此了言句亦欲棹¶
孤篷雲深不知處¶
　　題李遵道畫竹木圖　　　　　(元/)薩都拉¶
風流未識生前面翰墨空遺死後名鳳尾拂雲秋有影¶
龍頭出水夜無聲半生清節江南夢萬里靈槎海上行¶
應逐錦袍弄明月倒騎赤鯉對吹笙¶
<pb:KR4h0142_WYG_082-20b>¶
　　題張藻仲竹木　　　　　　　(元/)戴　良¶
不見張生已六春筆頭何事轉清新鳳毛染得龍池雨¶
寫寄寒林獨立人¶
　　商徳符李遵道共畫竹樹　　　(元/)丁　復¶
仁皇新寺九天上二老渭川千畝圖晚向江南逢小米¶
只今俱是世間無¶
　　題柯敬仲竹木　　　　　　　(元/)楊維楨¶
洞庭秋盡水増波光動珊瑚碧樹柯夜半仙人騎紫鳳¶
<pb:KR4h0142_WYG_082-21a>¶
滿天清影月明多¶
　　題竹樹圖(二首/)　　　　　　　(元/)倪　瓉¶
海中鐵網珊瑚樹石上銀鈎翡翠梢烏夜亂啼江月白¶
檀欒飛影下窗坳¶
江邊樹影墨糢糊江上青山日欲晡野思悵然無晤語¶
時來臨水照眉鬚¶
　　為蹇原道題竹木圖　　　　　(元/)倪　瓉¶
疎篁古木都成老石澗莓苔亦有花排悶不須千日酒¶
<pb:KR4h0142_WYG_082-21b>¶
聊將小筆畫龍蛇¶
　　商徳符李遵道共畫竹樹　　　(元/)張　雨¶
壽巖樹石黄巖竹善畫如今最得名更得二公同一幅¶
千金酬價尚嫌輕¶
　　題海寧吳筠軒山水竹木卷　　(元/)舒　頔¶
世間名士多愛竹為愛扶疎伴幽獨虚心直節傲雪霜¶
盡日相看看不足松蘿山下延陵裔自號筠軒詠淇澳¶
明牎浄几泚霜毫暖日晴風弄蒼玉有時乗興寫山水¶
<pb:KR4h0142_WYG_082-22a>¶
復貌時人真面目一丘一壑胷次竒萬貌萬形心匠蓄¶
瀟瀟灑灑聲秋軒瑟瑟琅琅撼昏屋我家昔寓湘江濵¶
此君與我情最親别來廿載世離亂蹤跡萍梗無音塵¶
適與筠軒偶相見一笑袖拂松蘿昏怡然贈我一幅畫¶
滄江萬頃波粼粼逺岫雲開虎嘯月疎林霜落鴻來賔¶
抱琴疑是林和靖谷口又類鄭子真扁舟蕩漾空澗際¶
蘆花兩㟁紛繽繽感子髙情寫幽趣世無管鮑行踆踆¶
明朝漁翁約我度谿曲彷彿又似桃源人¶
<pb:KR4h0142_WYG_082-22b>¶
　　題竹木石圖(二首/)　　　　　　(明/)劉　基¶
凌霜傲雪無人問拂水捎雲意自閒願就姮娥借明月¶
臥看鸞鳳舞空山¶
古木蕭森傍水隈鳳凰飛去不飛回披煙細看蒼筤葉¶
知是湘君淚濕來¶
　　題石生仲濓所藏李克孝竹木　(明/)張以寧¶
息齋之孫李公子盡將幽意入經營修篁石上生雲氣¶
古木山中作雨聲年來好畫不忍見歳晏故園空復情¶
<pb:KR4h0142_WYG_082-23a>¶
烏巾挂在長松樹吾欲巢居逃姓名¶
　　扇中竹樹　　　　　　　　　(明/)解　縉¶
廣寒夜拆雙鸞去竹實銜來孕籜龍一夜風雷鱗甲動¶
坐看六合灑清風¶
　　扇中竹樹　　　　　　　　　(明/)解　縉¶
常時十五二十過手弄素月雲間磨廣寒椎碎墮蛟室¶
龍影歘入扶桑波向道仙人一桂樹秋聲那得萬竿多¶
洞庭日本通銀河姮娥夜宴邀湘娥曙色雞鳴奈樂何¶
<pb:KR4h0142_WYG_082-23b>¶
　　題竹木圖　　　　　　　　　(明/)林　環¶
葉下西風片雨青玉堂人静酒初醒扁舟却憶經行處¶
湘水寒煙接洞庭¶
　　李遵道竹樹圖　　　　　　　(明/)吳　寛¶
薊丘常共此君游又向人間見小丘滿目疎篁連古木¶
偶然臨楮忽驚秋¶
　　竹樹圖　　　　　　　　　　(明/)張　寧¶
白石滄波野自宜歳寒心事晩猶遲蕭蕭殘影疎疎葉¶
<pb:KR4h0142_WYG_082-24a>¶
吹盡秋風君不知¶
　　寫竹樹　　　　　　　　　　(明/)李日華¶
幽人讀書罷曳屐步春泥沈緑滲石骨輕翠翻雲漪鶴¶
來忽墮羽山影庭前移¶
　　題髙彦敬竹木圖　　　　　　(明/)僧大圭¶
尚書縱筆寫新圖古木疎篁半有無厓雨未收泉散漫¶
山雲不斷雪糢糊鳳鳴朝日來阿閣龍去秋天泣鼎湖¶
前代風流那復見㡬回清夢繞燕都¶
<pb:KR4h0142_WYG_082-24b>¶
　　錢舜舉畫黄花翠竹　　　　　(明/)僧一初¶
擬買陶家地一弓却看圖畫感秋風向來翠竹黄花圃¶
多在空山暮雨中¶
　　題幽竹萱草圖(為陳元/禮作)　　　　(元/)陳　基¶
報妾平安信知君逺戍身好花難作佩留慰北堂親¶
　　松雪竹石蘭　　　　　　　　(元/)錢惟善¶
鳳凰棲老楚琅玕白雪深蘭一再彈空憶玊堂聴雨夜¶
不知翠袖倚天寒¶
<pb:KR4h0142_WYG_082-25a>¶
　　宣和墨竹寒雀　　　　　　　(元/)虞　集¶
灑墨寫琅玕深宫春晝閒蕭條數枝雪不似紇干山¶
　　題吳性存所藏趙仲穆竹枝雙蜨圖(與玉山/同賦)¶
　　　　　　　　　　　　　　　(元/)張　翥¶
滿叢鮮碧露團香院落春紅過野芳蛺蜨一生花裏活¶
飛來還戀竹風凉¶
　　題子昂疎竹逺山圖　　　　　(元/)錢惟善¶
玉立湘江闊東風不自持巫山何處是春雨掃蛾眉¶
<pb:KR4h0142_WYG_082-25b>¶
　　題竹栁圖　　　　　　　　　(明/)陶　安¶
竹以招伯夷栁以招靖節安得同此人踏殘滿庭月¶
　　題蕉竹圖　　　　　　　　　(明/)陳繼儒¶
虚心似脩竹無心似芭蕉是誰寫竹復寫蕉牎前秋思¶
何蕭蕭黄茆板屋朱闌橋此中清福真難消歸歟歸歟¶
吾與汝竹上清風蕉上雨¶
　　右司正之家渭川千畝圖(二首/)　(元/)元好問¶
官街塵土霧中天入眼荒寒一灑然大似終南山下看¶
<pb:KR4h0142_WYG_082-26a>¶
北風和雪捲蒼煙¶
老眼蕭郎筆有神巖姿洲景盡天真情知一段幽閒趣¶
不必清談著晉人¶
　　次韻渭川春玉圖(二首/)　　　　(元/)劉　因¶
至人虚心實其腹手種琅玕如種玉晴雲散墨春思浮¶
咫尺經營千畝足清標亭亭儼矜潔笑脱斑斕賜膏沐¶
揚旌植纛神君遊萬籟無聲江水渌此君之志那可量¶
榮辱相忘在空谷大宜蓬萊之三山小宜武夷之九曲¶
<pb:KR4h0142_WYG_082-26b>¶
前如綺園歌紫芝後若夷齊侍孤竹隃糜之墨清且竒¶
脱落𤣥黄乃真目幽齋尸居耿相對有客叩門深絶俗¶
天空日沈碧雲湛細酌寒泉芼秋菊夢迴倚杖森在廷¶
炯炯雙瞳鬢深緑¶
瑶林羣仙歌捧腹解帶蘭皋捐佩玉深知五采眩空花¶
守墨空巖思濯足層冰急雪成九轉重露輕煙方一沐¶
湘君寶瑟調初絶惟見遥峰蘸寒渌長空旋宫起萬籟¶
翠袖無言守山谷紛紛落葉漫渭水耿耿殘花守韋曲¶
<pb:KR4h0142_WYG_082-27a>¶
論功歳晩端有意深媿羣英不如竹森然壁立聮堵墻¶
變化淋漓傾衆目髙人宴坐不出門一榻常懸謝囂俗¶
每令此君當上坐末席餘清友松菊回首故園新雨晴¶
無盡春風吹草緑¶
　　從周學士韻奉題竹岡(二首/)　　(元/)程鉅夫¶
淡墨重看帶路塵去年今日正行春不知誰有千竿玊¶
我欲林中著此身¶
江湖滿眼歎殊鄉寒碧沈沈華子岡輸與咸寧吳令尹¶
<pb:KR4h0142_WYG_082-27b>¶
此君長伴兩相忘¶
　　竹澗圖　　　　　　　　　　(元/)歐陽𤣥¶
青林翠巘俯江郊谷口湍流巨石㘭戛玊萬竿鳴水樂¶
垂紳雙瀑盪雲旓風漪静浸蒼龍影月瀨光搖紫鳯巢¶
歌罷商巖採芝曲兩翁翰墨定神交¶
　　題朱善慶竹泉巻　　　　　　(明/)周　敘¶
庭栽緑竹自清幽更引寒泉入檻流鏡影淨涵淇澳霧¶
金聲遥戛渭川秋隂凝翡翠煙光合潤浥簾櫳雨氣浮¶
<pb:KR4h0142_WYG_082-28a>¶
更說蔣生能賦詠坐看三徑思悠悠¶
　　題湘江竹林圖　　　　　　　(明/)虞　謙¶
秋風嫋嫋湘江曲秋水瀟瀟湘水緑湘江之人美如玉¶
翠袖天寒倚脩竹鷓鴣時來林外啼鳯凰夜向枝頭宿¶
我欲因之泛長江厯蒼梧兮覽瀟湘天髙海闊白日静¶
九疑山色雲茫茫雲茫茫増煩紆忽憶山中二三月茹¶
有紫筍食有魚開軒賦就淇園句都向琅玕節上書¶
　　湘竹圖　　　　　　　　　　(明/)廖道南¶
<pb:KR4h0142_WYG_082-28b>¶
湘園千畝種琅玕湘水泠泠濕翠寒萬嶂參差雨初霽¶
鳳翔千仭宿雲端¶
　　竹溪春曉圖(為劉孟/雍題)　　　　　(明/)解　縉¶
武林溪逺桃千樹汴水春深栁萬條何似此君多勝槩¶
偏宜清隠絶塵囂翠禽啼處煙如織錦籜裁來雪未消¶
却笑此生慙六逸相思為寄白雲謡¶
　　水竹圖　　　　　　　　　　(明/)張　寧¶
漠漠孤煙合盈盈一水深汗青誰涉采猗菉自行吟野¶
<pb:KR4h0142_WYG_082-29a>¶
　色將秋思江聲併夕隂可憐桃李月風雨斷幽尋¶
　¶
　¶
　¶
　¶
　¶
　¶
　¶
<pb:KR4h0142_WYG_082-29b>¶
　¶
　¶
　¶
　¶
　¶
　¶
　¶
御定厯代題畫詩類巻八十二¶
