# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.778994
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷九十八目録
<pb:KR4h0142_WYG_098-1a>¶
　欽定四庫全書¶
御定厯代題畫詩類巻九十八目録¶
　　禽類¶
　　　枯木寒鴉(元王惲二首/)¶
　　　李成寒鴉圖(元仇逺/)¶
　　　為汪華玉題所藏長江萬鴉圗(元虞集/)¶
　　　題李安忠畫雪㟁寒鴉圗(元馬臻/)¶
　　　惠崇古木寒鴉(元楊載/)¶
<pb:KR4h0142_WYG_098-1b>¶
　　　題李尚文少府所藏枯柳寒鴉圗(元郭鈺/)¶
　　　題孤鴉圗(明解縉/)¶
　　　李成寒鴉圗(明陳違/)¶
　　　林良寒鴉圗(明李東陽/)¶
　　　寒鴉圗(明黎民表/)¶
　　　畫鴉(明沈周/)¶
　　　題文太史畫烏(明張鳯翼/)¶
　　　畫烏(明文徴明/)¶
<pb:KR4h0142_WYG_098-2a>¶
　　畫烏(明何孟春/)¶
　　黄荃鵲雛(宋文同/)¶
　　臣㮚以御畫鵲示臣某謹再拜稽首賦詩(宋韓駒/)¶
　　　(二首/)¶
　　題李甲鵲(宋晁補之/)¶
　　唐希雅雪鵲(宋陸游/)¶
　　題鵲(明陶安/)¶
　　題蔡揮使所藏林良雙鵲(明程敏政/)¶
<pb:KR4h0142_WYG_098-2b>¶
　　羣鵲圗(明章懋/)¶
　　題武氏畫鵲(明陸伸/)¶
　　題畫鵲(明王世貞/)¶
　　題畫鵲(明顧清/)¶
　　畫鵲(明文徴明/)¶
　　畫鵲(明何孟春/)¶
　　題徽宗山鵲圗(明僧宗泐/)¶
　　戲詠子舟畫兩鸜鵒(宋蘇軾/)¶
<pb:KR4h0142_WYG_098-3a>¶
　　鸜鵒圗(元郯韶/)¶
　　題鸜鵒(明黄仲昭/)¶
　　宋徽宗瀟湘鸜鵒圗(明吕淵/)¶
　　王修譔鸜鵒圗(明張寕/)¶
　　題畫鸜鵒(明何孟春/)¶
　　贈曇潤畫鶉(宋王佐才/)¶
　　題宣和御畫䳺鶉(元柳貫/)¶
　　題畫鶉(元唐肅/)¶
<pb:KR4h0142_WYG_098-3b>¶
　　題畫䳺鶉(明王偁/)¶
　　題扇靣䳺鶉(明林景清/)¶
　　題李後主畫䳺鶉(明石珤/)¶
　　題竹下鶉(明陳憲章/)¶
　　應制題䳺鶉(明于慎行/)¶
　　邉文進畫山鷓鴣為遼陽邵令題(明呉寛/)¶
　　題畫鷓鴣(明何孟春/)¶
　　題八哥(明王世貞/)¶
<pb:KR4h0142_WYG_098-4a>¶
　　畫鴿(明劉珝/)¶
　　王若水緑衣使圗(元楊維楨/)¶
　　題鸚鵡(明王佐/)¶
　　題鸚鵡(明何孟春/)¶
　　畫鳩(明邵寳/)¶
　　畫鳩(明何孟春/)¶
　　題鳴鳩拂羽圗(明胡儼/)¶
　　張子正春雨鳴鳩圗(明朱武/)¶
<pb:KR4h0142_WYG_098-4b>¶
　　呉橋張知縣瑞鳩圗(明程敏政/)¶
　　題白翎雀手卷(元曹文晦二首/)¶
　　白翎雀圗(明徐賁/)¶
　　題畫白翎雀(明王偁/)¶
　　戲題小雀捕飛蟲畫扇(宋黄庭堅/)¶
　　題畫雪雀(宋韓駒二首/)¶
　　題王居宷雀竹圗(宋范成大二首/)¶
　　黄荃雀蝶(金朱瀾/)¶
<pb:KR4h0142_WYG_098-5a>¶
　　　畫扇雀竹(元虞集/)¶
　　　題黄荃竹雀圗(元陳旅/)¶
　　　題寒雀圗(元呉澄/)¶
　　　題林禽山雀圗(明解縉/)¶
　　　春&KR0008;捕雀圗(明楊基/)¶
　　　竹間凍雀圗(眀程敏政/)¶
　　　題黄雀(明何孟春/)¶
　　　百雀圗(明方孝孺/)¶
<pb:KR4h0142_WYG_098-5b>¶
　　　題百雀圗(明汪應軫/)¶
　　　題晝枝上小雀(明王世賁/)¶
　　　題上林寒雀圗(明廖道南/)¶
　　　題寒雀(明唐寅/)¶
　¶
　¶
　¶
御定厯代題畫詩類卷九十八目録¶
#+PROPERTY: JUAN 卷九十八
<pb:KR4h0142_WYG_098-6a>¶
　欽定四庫全書¶
御定厯代題畫詩類巻九十八¶
　　禽類¶
　　　枯木寒鴉(二首/)　　　　　　　(元/)王　惲¶
　枯樹寒梢凍欲氷野鴉翻影若為情錦鳩呼雨煙林外¶
　紅杏香中過一生¶
　亂鴉翻影上枯枝㸃綴荒寒見野祠絶似首陽山下路¶
　滿陂晴雪祭餘時¶
<pb:KR4h0142_WYG_098-6b>¶
　　　李成寒鴉圖　　　　　　　　(元/)仇　逺¶
　老樹枯苔雪乍晴飢烏飛集噤無聲蒺蔾沙上花開早¶
　且讓春風與燕鶯¶
　　　為汪華玉題所藏長江萬鴉圖　(元/)虞　集¶
　雲巢幽人愛江渚抽思揮毫冩横素波瀾不驚潦水盡¶
　秋氣晶明絶煙霧征帆去棹不相襲㟁曲洲旋緫堪賦¶
　孤村城市僅如蟻百丈牽江直如縷蕭蕭木葉洞庭波¶
　厯厯晴川漢陽樹蒹葭宿鴈天欲霜叢葦寒鴉日云莫¶
<pb:KR4h0142_WYG_098-7a>¶
就中樓觀何王宫想見華年貯歌舞丹青倒景駭靈怪¶
粉黛含情怨幽阻青春遊子憺忘歸白日冷風帳中語¶
人間遺迹何足留最惜精思墮塵土郭熙平逺無散地¶
小米蒼茫託天趣銛鋒鋩㦸不破墨刻畫晶熒昔誰苦¶
渤海細書藝文草精絶戈波絶回互南唐後主萬鴉圖㸃¶
㸃晨光動毛羽昔年曽見今目昏雖復逢之亦難覩汪¶
侯此卷出故家相示摩挲極愁予香奩犀軸見者稀漫¶
録餘情示來者¶
<pb:KR4h0142_WYG_098-7b>¶
　　題李安忠畫雪㟁寒鴉圖　　　(元/)馬　臻¶
北風萬里吹石裂古樹槎枒摧朽鐵羣烏啞啞如苦飢¶
倦飛還向空林歇孤村荒寒得食逺日暮沙邊啄殘雪¶
回情訴意各有態羡殺畫師心更切我嘗記得天隨詩¶
至今讀之長激越婦女衣襟便佞舌始得金籠日提挈¶
老烏老烏爾身毛羽黒離離况復人間厭爾啼何不飛¶
鳴丈人屋丈人屋頭春栁緑¶
　　恵崇古木寒鴉　　　　　　　(元/)楊　載¶
<pb:KR4h0142_WYG_098-8a>¶
江上秋雲薄寒鴉散亂飛未明常競噪向晚復争歸似¶
怯霜威重仍嫌樹影稀老僧修止觀冩物固精微¶
　　題李尚文少府所藏枯栁寒鴉圖(元/)郭　鈺¶
江邊獨栁飛羣鴉敗枝殘葉秋風斜石泉可飲不可啄¶
似聞落日鳴啞啞一段凄凉幽思足忽遇看花過韋曲¶
上林春早聽啼鸎太液波晴寫黄鵠¶
　　題孤鴉圖　　　　　　　　　(明/)解　縉¶
栖遲顧影自堪憐肯逐羣飛噪野田海色曈曨朝雨歇¶
<pb:KR4h0142_WYG_098-8b>¶
又隨紅日上青天¶
　　李成寒鴉圖　　　　　　　　(明/)陳　違¶
雪後寒林玉壓枝雞鳴翔集不成飛世間多少無知物¶
不似羣烏預識機¶
　　林良寒鴉圖　　　　　　　　(明/)李東陽¶
萬里長空倦羽翰野風殘雪嵗將䦨紛紛燕雀髙飛盡¶
獨宿空林一夜寒¶
　　寒鴉圖　　　　　　　　　　(明/)黎民表¶
<pb:KR4h0142_WYG_098-9a>¶
寒山寂厯野蒼蒼繞樹驚飛不斷行畫角一聲天欲曙¶
金河翻落滿城霜¶
　　畫鴉　　　　　　　　　　　(明/)沈　周¶
小人本無狀老子試塗鴉此意詩三百非惟善可誇¶
　　題文太史畫烏　　　　　　　(明/)張鳳翼¶
賀監風流老鑑湖殘山猶有夜啼烏裝潢一入南宫舫¶
應作滄溟照乗珠¶
　　畫烏　　　　　　　　　　　(明/)文徵明¶
<pb:KR4h0142_WYG_098-9b>¶
城頭霜落月離離匝樹羣烏欲定時㑹有人占丈人屋¶
微風莫自裊空枝¶
　　畫烏　　　　　　　　　　　(明/)何孟春¶
叢桂堂前好樹枝擇棲兹地最相宜家人慈孝由天性¶
八九皆為反哺兒¶
　　黄荃鵲雛　　　　　　　　　(宋/)文　同¶
短羽已褵褷弱脛方屴岌母也向何處開口猶仰食¶
　　臣㮚以御畫鵲示臣某謹再拜稽首賦詩(二首/)¶
<pb:KR4h0142_WYG_098-10a>¶
　　　　　　　　　　　　　　　(宋/)韓　駒¶
君王妙畫出神機弱翅争巢並語時想見春風鳷鵲觀¶
一雙飛占萬年枝¶
舎人簮筆上蓬山輦路春風從駕還天上飛來兩烏鵲¶
為傳喜信到人間¶
　　題李甲鵲　　　　　　　　　(宋/)晁補之¶
上林花妥逐鶯飛愁絶江南雪裏時嚄唶何湏旁檐喜¶
毰毸相對兩寒枝¶
<pb:KR4h0142_WYG_098-10b>¶
　　唐希雅雪鵲　　　　　　　　(宋/)陸　游¶
烈風大雪吞江湖巨木摧折竹葦枯烏鳶瑟縮墮地死¶
豈復能顧卵與雛棘枝抜出亂石罅凛凛生氣獨有餘¶
耐寒兩鵲亦異禀羽族有此山澤臞神凝氣勁中有足¶
不待晴日相鳴呼深知畫手亦怪偉用意直刮造化爐¶
氄毛雖細爪翮健落筆豈獨今所無我評此畫如奇書¶
顔筋栁骨追歐虞¶
　　題鵲　　　　　　　　　　　(明/)陶　安¶
<pb:KR4h0142_WYG_098-11a>¶
仙信遥傳入綵樓橋成天女渡河流不縁報喜人争聴¶
金印嘗將拜列侯¶
　　題蔡揮使所藏林良雙鵲　　　(明/)程敏政¶
老木長梢半空起影落君家素屏裏枝間雙鵲不飛去¶
似向髙堂報君喜凉風曉入庭户清主人坐對宛有情¶
眼前豈獨惜珍羽耳畔忽疑聞好聲亦有姢姢白頭鳥¶
相顧徘徊若相保廣東畫史深可人生態無窮意難了¶
主人堂堂真壯夫喜愛文士相追呼征蠻不帶嶺南物¶
<pb:KR4h0142_WYG_098-11b>¶
衣衾之外惟此圖堂下有兒堂上母客至矜圖飲醇酒¶
呀然一笑共平生崔白邊鸞竟何有鵲兮鵲兮不可求¶
願君身共張梁州不須椎石取金印看爾生封忠孝侯¶
　　羣鵲圖　　　　　　　　　　(明/)章　懋¶
噪樓曽報黎囚喜集棘應占太史祥脩竹寒梅無外事¶
若為羣語對荒涼¶
　　題武氏畫鵲　　　　　　　　(明/)陸　伸¶
聞道清時有竇申榮途送喜故能頻如何只在蕭牆外¶
<pb:KR4h0142_WYG_098-12a>¶
不遇雕陵挾彈人¶
　　題畫圖　　　　　　　　　　(明/)王世貞¶
早過長信報平安晩向昭陽効合歡天上只誇頻送喜¶
不知雙翅落金丸¶
　　題畫鵲　　　　　　　　　　(明/)顧　清¶
朝陽欲上萬年枝九色光芒射紺衣昨夜銀河濟靈駕¶
露華寒濕未禁飛¶
　　畫鵲　　　　　　　　　　　(明/)文徵明¶
<pb:KR4h0142_WYG_098-12b>¶
日光浮喜動簷楹鳥鵲於人亦有情小雨初收風潑潑¶
亂飛叢竹送歡聲¶
　　畫鵲　　　　　　　　　　　(明/)何孟春¶
喳喳聲裏衆皆聞喜事誰能與衆分此日吾皇在闗外¶
一時歸凱賀三軍¶
　　題徽宗山鵲圖　　　　　　　(明/)僧宗泐¶
落日黄塵五國城中原迴首幾含情已無過鴈傳家信¶
獨有松枝喜鵲鳴¶
<pb:KR4h0142_WYG_098-13a>¶
　　戲詠子舟畫兩鸜鵒　　　　　(宋/)蘇　軾¶
風晴日暖揺雙竹竹間對語雙鸜鵒鸜鵒之肉不可食¶
人生不才果為福子舟之筆利如錐千變萬化皆天機¶
未知筆下鸜鵒語何似夢中蝴蝶飛¶
　　鸜鵒圖　　　　　　　　　　(元/)郯　韶¶
東風吹栁日沈沈階下宜男緑正深百尺游絲春院静¶
卧看鸜鵒步花隂¶
　　題鸜鵒　　　　　　　　　　(明/)黄仲昭¶
<pb:KR4h0142_WYG_098-13b>¶
幽禽何處來飛向琅玕樹金眸爍晴曦鮮羽濯朝露春¶
風紫禁中奇音數聲度鸚鵡噤無言花間屢驚顧¶
　　題宋徽宗瀟湘鸜鵒圖　　　　(明/)吕　淵¶
御墨淋漓玉數枝畫圖瀟灑使人悲春風鸜鵒湘江景¶
不似龍沙夜雪時¶
　　王修譔鸜鵒圖　　　　　　　(明/)張　寧¶
不用髙飛逐去篷鳴鳩乳燕自相從日斜庭院春聲歇¶
一樹櫻桃細雨中¶
<pb:KR4h0142_WYG_098-14a>¶
　　　題畫鸜鵒　　　　　　　　(明/)何孟春¶
牛背偷騎出逺村蒲觴飲罷學人言山中舊侣應相笑¶
有舌如何不自捫¶
　　　贈曇潤畫鶉　　　　　　　(宋/)王佐才¶
飲啄飛鳴各後先當時操筆想中傳生來野態無拘束¶
萬里秋風自在天¶
　　　題宣和御畫䳺鶉　　　　　(元/)栁　貫¶
瓊蘭宴幸撫摹成粉墨區區冩物精天上移來鶉首次¶
<pb:KR4h0142_WYG_098-14b>¶
人間留得紇干名¶
　　　題畫鶉　　　　　　　　　(元/)唐　肅¶
竹葉青青蘆葉黄雙鶉短羽能文章秋田滯穗足飢腸¶
低飛淺啄自倘佯不知有物名鳳凰一翔千仭下朝陽¶
嗈嗈喈喈世虞唐¶
　　　題畫䳺鶉　　　　　　　　(明/)王　偁¶
原草飄殘作雪絲日斜馬上鬬歸時五陵别後傷心事¶
零落凉州笛裏吹¶
<pb:KR4h0142_WYG_098-15a>¶
　　題扇面䳺鶉　　　　　　　　(明/)林景清¶
秋入郊原粟正肥山禽成隊啄斜暉争雄莫向雕籠鬬¶
零落西風百結衣¶
　　題李後主畫䳺鶉　　　　　　(明/)石　珤¶
翠袖成圍紫殿深曽看一勝抵千金如何解甲臨城日¶
不及山禽有鬬心¶
　　題竹下鶉　　　　　　　　　(明/)陳憲章¶
小草横其前旋行每相避朅來脩竹間雙蝶同游戲¶
<pb:KR4h0142_WYG_098-15b>¶
　　應制題䳺鶉　　　　　　　　(明/)于慎行¶
渺彼榆枋翼丹青畫作真静眠宫草日閒傍苑花春顧¶
影驕金距逢場上錦茵非同珠樹鳥獨用羽毛珍¶
　　邊文進畫山鷓鴣為遼陽邵令題(明/)呉　寛¶
黄荃趙昌絶代無邊卿好手皆可摹鸞坡日轉供奉暇¶
餘墨冩成山鷓鴣鷓鴣只識山中路畫史強之入毫素¶
遼陽有客自髙飛不信韓翁感為賦¶
　　題畫鷓鴣　　　　　　　　　(明/)何孟春¶
<pb:KR4h0142_WYG_098-16a>¶
出門西笑足能輕九十前頭百里程休道老人行不得¶
路當行處也須行¶
　　題八哥　　　　　　　　　　(明/)王世貞¶
偶聽春聲牆外枝雕籠惆悵立多時分明細語傳鸚鵡¶
緫為聰明欲怨誰¶
　　畫鴿　　　　　　　　　　　(明/)劉　珝¶
晝漏沈沈下髙閣篔簹半畆香雲合太湖石畔水澄澄¶
滿貯金盆浴飛鴿鴿性由來最易馴羽毛鮮好堪怡人¶
<pb:KR4h0142_WYG_098-16b>¶
雪翎烏尾錦作背畫工畫此何太真記得當時王相㑹¶
一放一祝三千嵗繫足能傳子夀書入懐那解司徒貴¶
一朝賈客便生涯盤旋隨上滄溟槎任教年來復年去¶
萬里還歸舊主家¶
　　王若水緑衣使圖　　　　　　(元/)楊維楨¶
緑衣翠頂珠冠纓西來萬里隴山青金雞一鳴天下白¶
此鳥一鳴天下平金精禀氣清儆直言語分明藏不得¶
宫中未聞家國事共愛聰明好顔色殿中衮衣誰小戲¶
<pb:KR4h0142_WYG_098-17a>¶
宫中錦䙀揺虎翅皁鵰御史不彈邪拜賜君王緑衣使¶
　　題鸚鵡　　　　　　　　　　(明/)王　佐¶
為禽禽語是禽言何必聲聲學語論莫道性靈多巧舌¶
金籠深鎖度黄昏¶
　　題鸚鵡　　　　　　　　　　(明/)何孟春¶
去陳誇俗費精神識字應無快活人飛鳥何湏巧言語¶
金籠不得自由身¶
　　畫鳩　　　　　　　　　　　(明/)邵　寳¶
<pb:KR4h0142_WYG_098-17b>¶
鵲巢何處樹深深葺有新叢水有潯乍雨忽晴天未定¶
恐將消息誤知音¶
　　畫鳩　　　　　　　　　　　(明/)何孟春¶
明日隂晴未易明晴呼雨逐作麽聲平生不暫輕離别¶
却是鴛鴦最有情¶
　　題鳴鳩拂羽圖　　　　　　　(明/)胡　儼¶
日暖風暄淚竹斑鳴鳩拂羽樹林間眼中正是春光好¶
喚雨呼晴莫等閒¶
<pb:KR4h0142_WYG_098-18a>¶
　　張子正春雨鳴鳩圖　　　　　(明/)朱　武¶
東風簾卷小紅樓三月棃花喚錦鳩曽記玉人將鳳管¶
隔花低按小梁州¶
　　呉橋張知縣瑞鳩圖　　　　　(明/)程敏政¶
男耕女蠶民訟少曉起官衙見青草春風播榖一兩聲¶
何處飛來鵓鳩鳥口銜枯枝入簷楹朝經暮營如有情¶
梁間作巢避風雨吏人往來還不驚呉橋城外多桑柳¶
不肯棲身向林莽但欲依依傍使君徳政嘉符世希有¶
<pb:KR4h0142_WYG_098-18b>¶
君不見野雉馴中牟之令終秉鈞和氣從來多感召㑹看¶
旌異下楓宸¶
　　題白翎雀手卷(二首/)　　　　　(元/)曹文晦¶
勅勒川寒風怒號白翎㸃㸃入黄蒿煙塵澒洞鷹鸇急¶
慎勿奮飛傷羽毛¶
沙苑菽盡雪霜多忍凍飢鳴奈爾何休向城中啄遺粒¶
冷官門外日張羅¶
　　白翎雀圖　　　　　　　　　(明/)徐　賁¶
<pb:KR4h0142_WYG_098-19a>¶
白翎雀雪作翎羣呼旅食啁哳鳴何人翻作絃上聲傳¶
與江南士女聽南人聽聲未識形畫師更與圖丹青圖¶
丹青一何似知爾之生何處是秋髙口子草如雲風勁腦¶
兒沙似水¶
　　題畫白翎雀　　　　　　　　(明/)王　偁¶
塞花原草度交河往日曽隨鳳輦過一自翠華消息斷¶
空將遺恨寄雲和¶
　　戲題小雀捕飛蟲畫扇　　　　(宋/)黄庭堅¶
<pb:KR4h0142_WYG_098-19b>¶
小蟲心在一啄間得失與世同輕重丹青妙處不可傳¶
輪扁斲輪如此用¶
　　題畫雪雀(二首/)　　　　　　　　(宋/)韓　駒¶
寂寂黄生處士居空林急雪鳥相呼不知此子何由見¶
歸與先生作畫圖¶
只畫山禽依雪飛斯人用意復誰知肯來禁籞圖神雀¶
應得傳呼作畫師¶
　　題黄居寀雀竹圖(二首/)　　　　　(宋/)范成大¶
<pb:KR4h0142_WYG_098-20a>¶
羣雀嵗寒保聚兩鶉日晏忘歸草間豈無餘粒刮地風¶
號雪飛¶
蔓花露下凝碧叢竹秋來老蒼噪雀羣争何事么禽自¶
囀清簧¶
　　黄荃雀蝶　　　　　　　　　(金/)朱　瀾¶
飢雀喧争蛺蝶孤錦官城闕見丘墟老荃妙意誰知解¶
丹粉圖中有諌書¶
　　畫扇雀竹　　　　　　　　　(元/)虞　集¶
<pb:KR4h0142_WYG_098-20b>¶
啄粟野田莫飛鳴亦求雌誰家江上雨發船歌竹枝¶
　　題黄荃竹雀圖　　　　　　　(元/)陳　旅¶
一窗晴色緑猗猗羣雀飛來占好枝此竹幾年方結實¶
空山秋晩鳳雛飢¶
　　題寒雀圖　　　　　　　　　(元/)呉　澄¶
更無樹葉可因依有喙能鳴愬與誰閉口雙棲聊自暖¶
怎知宿處是寒枝¶
　　題林禽山雀圖　　　　　　　(明/)解　縉¶
<pb:KR4h0142_WYG_098-21a>¶
人間不見函封帖粉墨驚看落畫屏山鳥飛來林雨後¶
蒼苔啄破子青青¶
　　春&KR0008;捕雀圖　　　　　　　　(明/)楊　基¶
棘鍼紅尖竹裊裊一雙春禽戲春草獰&KR0008;何處忽飛來¶
利觜如鈎破禽腦春禽引雛肌骨瘦不彀春&KR0008;一朝飽¶
一朝飽尋復飢春山鴟鴞如瓠肥何如搏鴞飽終日留¶
取春禽引子飛¶
　　竹間凍雀圖　　　　　　　　(明/)程敏政¶
<pb:KR4h0142_WYG_098-21b>¶
凍羽飛鳴下筆難坐疑聲遶竹枝寒良工趣在芭蕉雪¶
莫向篔簹作意看¶
　　題黄雀　　　　　　　　　　(明/)何孟春¶
世上人多妬婦情慿誰一臠代鴞羮苞苴不向當時兔¶
顆蒜猶堪萬里行¶
　　百雀圖　　　　　　　　　　(明/)方孝孺¶
曲巷髙簷避網羅朝來飽啄隴頭禾但令四海長豐稔¶
不厭人間鼠雀多¶
<pb:KR4h0142_WYG_098-22a>¶
　　　題百雀圖　　　　　　　　　(明/)汪應軫¶
　百雀不如鳳胡為占琅玕朋雛碎語不可聽六月攪動¶
　清風寒我欲挾金彈巧避千萬端徘徊恐落一枝翠矯¶
　首待鳳棲闌干¶
　　　題畫枝上小雀　　　　　　　(明/)王世貞¶
　尺鷃棲一枝粒粟俄已飽却笑垂天鵬飢飛何時了¶
　　　題上林寒雀圖　　　　　　　(明/)廖道南¶
　上林煙景暮雙雀集瑶枝雪宿寒相對風鳴晩並宜鷦¶
<pb:KR4h0142_WYG_098-22b>¶
　鷯空爾寄鸚鵡漫誰知獨有梅花白含香色相奇¶
　　　題寒雀　　　　　　　　　　(明/)唐　寅¶
　頭如蒜顆眼如椒雄逐雌飛向葦蕭莫趁螗螂失巢穴¶
　有人拈彈不相饒¶
　¶
　¶
　¶
御定厯代題畫詩類卷九十八¶
