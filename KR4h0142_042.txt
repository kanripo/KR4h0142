# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.536667
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷四十二目録
<pb:KR4h0142_WYG_042-1a>¶
　欽定四庫全書¶
御定厯代題畫詩類卷四十二目録¶
　　故實類¶
　　　題文伯朝母圖(明廖道南/)¶
　　　乘鸞吹簫圖(元劉因/)¶
　　　楚妃投水圖(明程敏政/)¶
　　　題秋胡戲妻圖(元趙孟頫/)¶
　　　秋胡圖(明陶安/)¶
<pb:KR4h0142_WYG_042-1b>¶
　　　西子放瓢圖(金靖天民/)¶
　　　越國進西施圖(元李桓二首/)¶
　　　越國進西施圖(元史致中/)¶
　　　題西施(元袁桷/)¶
　　　西施含顰圖(明瞿佑/)¶
　　　題西施浣沙圖(明董少玉/)¶
　　　范蠡載西施圖(明張鳯翼/)¶
　　　孟母三遷圖卷(元王惲/)¶
<pb:KR4h0142_WYG_042-2a>¶
　　題孟母斷機圖(明廖道南/)¶
　　題漂母飯信圖(元黄庚/)¶
　　題漂母圖(明丘濬/)¶
　　雪中妃子圖(元薩都拉/)¶
　　馮媛當熊圖(宋劉子翬/)¶
　　馮妃圖(元袁桷/)¶
　　馮媛當熊圖(明程敏政/)¶
　　馮媛當熊圖(明瞿佑/)¶
<pb:KR4h0142_WYG_042-2b>¶
　　題李伯時畫昭君圖(宋韓駒/)¶
　　明妃出塞圖(宋劉子翬/)¶
　　題羅疇老家明妃辭漢圖(宋王庭珪/)¶
　　王昭君上馬圖(宋郭祥正/)¶
　　昭君出塞圖(金趙秉文/)¶
　　昭君扇頭(元劉因二首/)¶
　　題友人所藏明妃圖(元許有壬/)¶
　　昭君圖(元袁桷/)¶
<pb:KR4h0142_WYG_042-3a>¶
　　王昭君出塞圖(元王惲二首/)¶
　　題昭君出塞圖(元虞集/)¶
　　明妃出塞圖(元陳旅/)¶
　　昭君出塞圖(元呉師道二首/)¶
　　昭君出塞圖(元李祁/)¶
　　題昭君出塞卷(元李祁二首/)¶
　　題出塞圖(元貢師泰二首/)¶
　　題昭君出塞圖(元盧昭/)¶
<pb:KR4h0142_WYG_042-3b>¶
　　昭君出塞圖(元王思廉/)¶
　　王昭君圖(元馬臻/)¶
　　昭君圖(明陶安/)¶
　　明妃圖(明丘濬四首/)¶
　　明妃出塞圖(明陳伯康/)¶
　　昭君出塞圖(明謝孟安/)¶
　　昭君寫真圖引(明顧璘/)¶
　　題昭君(明潘滋/)¶
<pb:KR4h0142_WYG_042-4a>¶
　　　題昭君出塞圖(明劉昭年/)¶
　　　題明妃出塞圖(明浦原/)¶
　　　題明妃出塞圖(明張鳳翼/)¶
　　　題明妃出塞圖(明黄幼藻/)¶
　　　題飛燕圖(元王惲/)¶
　　　飛燕掌舞圖(明瞿佑/)¶
　　　昭儀春浴圖(宋方岳/)¶
　　　李尚書有唐畫飛燕姊妹為嬌困相倚之狀(元陳/)¶
<pb:KR4h0142_WYG_042-4b>¶
　　　　(中孚/)¶
　　　題趙飛燕姊妹凝妝圖(明髙廩/)¶
　¶
　¶
　¶
　¶
　¶
御定厯代題畫詩類巻四十二目錄¶
#+PROPERTY: JUAN 卷四十二
<pb:KR4h0142_WYG_042-5a>¶
　欽定四庫全書¶
御定歴代題畫詩類巻四十二¶
　　故實類¶
　　　題文伯朝母圖(為李/母夀)　　　　　(明/)廖道南¶
　我聞文伯之母為敬姜慈訓諄復稱溫良檀弓記禮辨¶
　法象師亥聞樂徴明章何如李母昭懿徳生長金閨閑¶
　内則鶴髮酡顔照北堂翬冠翟服輝南國板輿徙倚赴衡¶
　陽仙子翩翩歲舉觴南嶽玉砂金鼎液西池瑶水紫霞¶
<pb:KR4h0142_WYG_042-5b>¶
　漿兹晨何晨夕何夕湘草萋萋映江碧何處天風生海¶
　濤蟠桃結實紛如玉¶
　　　乗鸞吹簫圖　　　　　　　　(元/)劉　因¶
　繆公荒淫亂天紀纍纍宫中四十子懷嬴復作重耳妻¶
　匜盥相揮國深恥娉婷弄玉誰復㸔參差窈窕能合歡¶
　築臺虚聲出天外詐言後夜同乗鸞人言神仙能不死¶
　槖泉之墳露遺址哀哀黄鳥飛復來良藥刀圭竟誰致¶
　髙辛之女隨盤瓠漢愁匈奴遣公主一身能觧百城圍¶
<pb:KR4h0142_WYG_042-6a>¶
鄙計吚嚘笑千古天台之事尤荒唐劉郎阮郎歸洞房¶
石橋雲深樛木罥披圗相㸔儼同傳¶
　　楚妃投水圗　　　　　　　　(明/)程敏政¶
漸臺無宫憑水鎖水長臺危絶行舸君王急遣詔使來¶
有詔無書計成左臺上羙人甘自沉盤遊可悟君王心¶
不知臺下桃花漲何似汨羅江水深¶
　　題秋胡戲妻圖　　　　　　　(元/)趙孟頫¶
相逄桑下説黄金料得秋胡用計深不是别來渾未識¶
<pb:KR4h0142_WYG_042-6b>¶
黄金聊試别來心¶
　　秋胡圖　　　　　　　　　　(明/)陶　安¶
春風車馬擁歸途桑下娉婷綠映襦尺璧絶塵心自許¶
千金為土眼如無未酬堂上慈親飬誤認城隅静女姝¶
何事鬚睂一男子媿渠粉黛凛然殊¶
　　西子放瓢圗　　　　　　　　(金/)靖天民¶
髻鬟蕭颯苧蘿秋千古香溪水自流吳越兵争竟何得¶
風流輸與五湖舟¶
<pb:KR4h0142_WYG_042-7a>¶
　　越國進西施圗(二首/)　　　　　(元/)李　桓¶
一笑端令國為傾春風歌舞學初成此行便覺吳為沼¶
戰勝何須十萬兵¶
璧馬當年暫入虞先生此計有深圗心知指日成功速¶
一舸歸來泛五湖¶
　　越國進西施圗　　　　　　　(元/)史致中¶
蠻夷國如虎與狼干戈吞噬相爭强越憂吳滅危一髪¶
西施選進驚吳王花顔照春日夜醉伍相忠謀不暇計¶
<pb:KR4h0142_WYG_042-7b>¶
姑蘇麋鹿殊可憐江濤怒噴銀山勢好徳如色世已無¶
我今三歎觀斯圗何人絶筆開癡愚國亡家亡知㡬吳¶
　　題西施　　　　　　　　　　(元/)袁　桷¶
辭家已意存越入宫誰觧圗吳故苑秋風麋鹿扁舟夜¶
月江湖¶
　　西施含顰圗　　　　　　　　(明/)瞿　佑¶
捧心嬌態黯如愁長使東鄰欲效尤豈是預知亡國禍¶
含情終日在睂頭¶
<pb:KR4h0142_WYG_042-8a>¶
　　題西施浣紗圗　　　　　　　(明/)董　氏(名少/玉)¶
白石澄流水春來坐浣紗青陽愁隐鳯𤣥髮亂飛鴉倚¶
玉渾無色傳神賴有花蛾睂如淡掃不在野人家¶
　　范蠡載西施圗　　　　　　　(明/)張鳯翼¶
少小邨中學浣紗大夫謀國妾離家落花飛絮同飄泊¶
敢向君王興怨嗟入吳一笑傾人國報讐雪恥伊誰力¶
國亡家破妾從誰誰復論功及介推大夫合載西施去¶
豈是巫臣私夏姬只今帶礪誰能久五湖煙水皆吾有¶
<pb:KR4h0142_WYG_042-8b>¶
扁舟不早泛鴟夷烏喙君王烹走狗¶
　　孟母三遷圗巻(贈新軒/子張)　　　　(元/)王　惲¶
孟母三遷飬聖功芬芳千古振髙風披圗欲識頤齋意¶
人道神交管鮑同¶
　　題孟母斷機圗(為李/母夀)　　　　　(明/)廖道南¶
我聞孟氏賢母如太姒莘邦渭水徽音嗣鄒嶧都能聞¶
斷機孔壇文錦紛猶織何如李母家淛東七襄牛女五¶
花叢和丸有子傳經舊挈榼如賔舉案同祗今䘵飬天¶
<pb:KR4h0142_WYG_042-9a>¶
家重彩衣翔舞雲虹動燕喜筵開饌白魚鸞迴詔下擎¶
丹鳯臨風為製孟母歌衡山秀色森煙蘿忽見金莖承¶
灝露黄封直擬賜鑾坡¶
　　題漂母飯信圗　　　　　　　(元/)黄　庚¶
國士無雙未肯臣漢皇眼力欠精神築壇直待追亡後¶
不及溪邉一婦人¶
　　題漂母圗　　　　　　　　　(明/)丘　濬¶
推食觧衣意非徒一飯恩如何别豨語忘却拒通言¶
<pb:KR4h0142_WYG_042-9b>¶
　　雪中妃子圗　　　　　　　　(元/)薩都拉¶
梁王宴罷下瑶臺窄窄紅鞾歩雪來疑是陽和三月暮¶
楊花飛處牡丹開¶
　　馮媛當熊圗　　　　　　　　(宋/)劉子翬¶
婕妤下輦辭榮日馮媛當熊效死時帶礪稱忠惟一傅¶
宫闈著節有雙姬¶
　　馮妃圗　　　　　　　　　　(元/)袁　桷¶
目送亭亭秋水腰迴款款春風為問下車搏虎何如御¶
<pb:KR4h0142_WYG_042-10a>¶
坐當熊¶
　　馮媛當熊圗　　　　　　　　(明/)程敏政¶
石郎秉鈞蕭傅死鬬獸君王恱妃子就中却有馮婕妤¶
以身當熊傳女史婕妤父本馮將軍義勇光騰金縷裙¶
女戎可恨亦撾馬孤負虯髯貞觀君¶
　　馮媛當熊圗　　　　　　　　(明/)瞿　佑¶
黼座臨軒寳扇開緣何鷙獸忽驚猜若非白日將身試¶
安得黄昏入夢來¶
<pb:KR4h0142_WYG_042-10b>¶
　　題李伯時畫昭君圗(有序/)　　　(宋/)韓　駒¶
　漢書竟寧元年呼韓邪來朝言願壻漢氏元帝以後¶
　宫良家子王昭君字嬙配之生一子秼累立復妻之¶
　生二女范曄書始言入宫久不見御積怨因掖庭令¶
　請行單于臨辭大㑹昭君豐容靚飾顧影裵回竦動¶
　左右帝驚悔欲復留而重失信夷狄然曄不言呼韓¶
　邪願壻而言賜五宫女又言字昭君生二子與前書¶
　皆不合其言不願妻其子而詔使從胡俗此是烏孫¶
<pb:KR4h0142_WYG_042-11a>¶
　公主非昭君也西京雜記又言元帝使畫工圗宫人¶
　宫人皆賂畫工而昭君獨不賂乃惡圗之既行遂按¶
　誅毛延夀琴操又言本齊國王穰女端正閑麗未嘗¶
　窺㸔門户穰以其有異人求之不與年十七進之帝¶
　以地逺不幸欲賜單于羙人嬙對使者越席請往後¶
　不願妻其子吞藥而卒葢其事雜出無所考正自信¶
　史尚不同况傳記乎要之琴操最牴牾矣按昭君南¶
　郡人今秭歸縣有昭君邨邨人生女必灼艾炙其靣¶
<pb:KR4h0142_WYG_042-11b>¶
　慮以色選故也昭君卒𦵏匈奴謂之青塜晉以文帝¶
　諱昭號明妃云¶
昭君十七進御時舉歩弄影颺蛾睂自憐窈窕出絶域¶
八年未許承丹墀在家不省窺門戸豈知萬里從胡虜¶
豐容靚飾亦何心尚欲君王一回顧君不見班姬奉飬¶
長信宫又不見昭儀舉袂前當熊盛時寵幸只如此分¶
甘委棄匈奴中春風漢殿彈絲手持鞭却趁奚鞍走莫¶
道單于無厚情一見纖腰為回首含悲逺嫁來天涯不¶
<pb:KR4h0142_WYG_042-12a>¶
如䕫州處女髮半華寄語雙鬟負薪女炙靣慎勿輕離¶
家¶
　　明妃出塞圗　　　　　　　　(宋/)劉子翬¶
羞貎丹青鬬麗顔為君一笑靖天山西京自有麒麟閣¶
畫向功臣衛霍間¶
　　題羅疇老家明妃辭漢圗(李伯時作明妃豐客/靚飾欲去不忍之狀)¶
　　　　　　　　　　　　　　　(宋/)王庭珪¶
明妃辭漢出宫門豐容靚飾朝至尊至尊左右皆動色¶
<pb:KR4h0142_WYG_042-12b>¶
明妃欲語咽復吞三千蛾睂塞天閽帝獨不識王昭君¶
顧影徘徊復良久尚冀君王一回首當時自倚絶世姿¶
不將賂結毛延夀可憐朱網畫香車却來逺嫁呼韓邪¶
不如䕫州舊邨女三幅羅帬兩髻丫陌上花開大隄暖¶
細雨春風歸緩緩寧從禁禦落胡沙長路漫漫碧雲斷¶
忽㸔漢月照氊裘淚濕彈絲錦臂韝龍眠㑹作無聲句¶
冩得當時一段愁¶
　　王昭君上馬圗　　　　　　　(宋/)郭祥正¶
<pb:KR4h0142_WYG_042-13a>¶
飄飄秀色奪仙春只恐丹青畫不真能為君王罷征戍¶
甘心玉骨𦵏胡塵¶
　　昭君出塞圗　　　　　　　　(金/)趙秉文¶
無情漢月觧隨人羞向天涯照妾身聞道將軍侯萬戸¶
已將功業上麒麟¶
　　昭君扇頭(二首/)　　　　　　　(元/)劉　因¶
武皇重色思傾國趙氏承恩亦亂宫自售懸知非静女¶
漢家當論畫師功¶
<pb:KR4h0142_WYG_042-13b>¶
不忍紛紛醜女顰百年孤憤漢宫春一身去國名千古¶
多少名臣學婦人¶
　　題友人所藏明妃圗　　　　　(元/)許有壬¶
臂香骨沁守宫虐金鎖重門怨銀鑰深宫有眼不識春¶
晝長時聼雲間樂平生所見惟監宫今朝豈期見畫工¶
君王知畫不知妾薄命已分如秋蓬黄沙漫漫天無窮¶
驚飇吹老紅芙蓉穹廬明日又何處此生遂負南歸鴻¶
和親納侮號上䇿建議詒謀婁敬責妾身雖苦免主憂¶
<pb:KR4h0142_WYG_042-14a>¶
猶勝專寵亡人國闗山寥落夢亦迷嫁雞正爾隨雞飛¶
人間生女莫望貴只可近作田家妻琵琶聲斷霜天月¶
青塚至今青不歇後來却有蔡文姬千古胡笳辱哀拍¶
　　昭君圗　　　　　　　　　　(元/)袁　桷¶
鬢影愁添塞雪花枝羞殺宫春誰道佳人傾國解從絶¶
域和親¶
　　王昭君出塞圗(二首/)　　　　　(元/)王　惲¶
絶色當年冠漢宫誰移尤物使和戎流連不重君王慾¶
<pb:KR4h0142_WYG_042-14b>¶
延夀丹青似有功¶
朔漠風沙異紫臺琵琶心事欲誰開人生正有新知樂¶
猶勝昭陽赤鳯來¶
　　題昭君出塞圗　　　　　　　(元/)虞　集¶
天下為家百不憂玉顔錦帳度春秋如何一段琵琶月¶
青草離離詠未休¶
　　明妃出塞圗　　　　　　　　(元/)陳　旅¶
昭君北嫁呼韓國巫山更有昭君邨黄金鏤鞍玉驄馬¶
<pb:KR4h0142_WYG_042-15a>¶
分明載得巫山雲凉風吹動釵頭鴈一曲琵琶冩幽怨¶
沙草遥連雞塞塵野花不種鴛鴦殿内家日日選娉婷¶
淚㾗滿袖空多情漢庭自此恩信重羙人身比鴻毛輕¶
　　昭君出塞圗(二首/)　　　　　　(元/)吳師道¶
平城圍後㡬和親不斷邊烽與戰塵一出寧胡終漢世¶
論功端合勝前人¶
巫峽故山花樹紅村村婚嫁樂春風琵琶馬上無窮恨¶
最恨當年誤入宫¶
<pb:KR4h0142_WYG_042-15b>¶
　　昭君出塞圗　　　　　　　　(元/)李　祁¶
朔風吹沙天𡨕𡨕愁雲壓塞邊風腥胡兒執麾背人立¶
傳道單于令行急䝉茸胡㡌貂䑕裘誰信宫袍淚㾗濕¶
漢家恩深幸不早此身終向胡中老此身儻負漢宫恩¶
殺盡青青原上草¶
　　題昭君出塞巻(二首/)　　　　　(元/)李　祁¶
千羣鐵騎連雲塞萬里金城屬漢家錯遣佳人嫁胡虜¶
至今遺恨滿天涯¶
<pb:KR4h0142_WYG_042-16a>¶
當年下筆何人在展巻空令感歎多記得雲陽全盛日¶
㸔書㸔畫飽相過¶
　　題出塞圗(二首/)　　　　　　　(元/)貢師泰¶
六宫如海春如水一入長門見面稀青草琵琶沙上路¶
淚痕空濕嫁時衣¶
沙磧微驚數騎塵漢庭便欲議和親當時衛霍兵猶在¶
未必君王棄妾身¶
　　題昭君出塞圗　　　　　　　(元/)盧　昭¶
<pb:KR4h0142_WYG_042-16b>¶
草黄沙白馬如雲落日悲笳處處聞此去妾心終許國¶
不勞辛苦漢三軍¶
　　昭君出塞圗　　　　　　　　(元/)王思廉¶
黄沙堆雪暗龍庭馬上琵琶掩淚聼漢室禦戎無上䇿¶
錯教紅粉怨丹青¶
　　王昭君圗　　　　　　　　　(元/)馬　臻¶
窈窕佳人絶代無一辭漢殿盡嗟吁丹青若恨毛延夀¶
勾踐何功得破吳¶
<pb:KR4h0142_WYG_042-17a>¶
　　昭君圗　　　　　　　　　　(明/)陶　安¶
龍沙月照漢宫詞毳錦衣裘換陸離君命和親勞敢憚¶
夫綱定分死難移春游驕馬觀胡隊玉立諸姬拜女師¶
花貎承恩多見棄長安金屋亦何為¶
　　明妃圗(三首/)　　　　　　　　(明/)丘　濬¶
生長陽臺下分明見漢君孤絃彈破夢恍惚一行雲¶
使回頻寄語莫殺毛延夀君王或夢思留畫商巗叟¶
功徳施夷夏聲名播古今人言漢恩淺妾感漢恩深¶
<pb:KR4h0142_WYG_042-17b>¶
　　題明妃圗　　　　　　　　　(明/)丘　濬¶
莫向西風怨畫師從來暘谷日光遺當時不遇毛延夀¶
老死深宫誰得知¶
　　明妃出塞圗　　　　　　　　(明/)陳伯康¶
昭君生長昭君邨漢宫選入昭陽門傾城自負顔色好¶
薄命不得承君恩朔風吹動氊車發萬里逺嫁單于國¶
香夢空迷紫塞雲蛾睂愁對穹廬月闗山阻隔歸無緣¶
含情掩抑鳴哀絃虎頭將軍骨已朽獨餘青塚留千年¶
<pb:KR4h0142_WYG_042-18a>¶
　　昭君出塞圗　　　　　　　　(明/)謝孟安¶
漢宫别去冐胡沙淚濕花顔鬢脚斜抱得琵琶歸絶漠¶
相傳此曲出中華¶
　　昭君寫真圗引　　　　　　　(明/)顧　璘¶
漢宫九重類天居宫中羙人粲璚琚姱容淑態意非一¶
網户文牕煙霧虚就中絶代稱明君錦江波浪巫山雲¶
素月嫦娥獨光彩明星玉女徒繽紛君王行幸恣歡暱¶
蛾睂短長難具悉可憐睇盼隔重霄竟使畫圗欺白日¶
<pb:KR4h0142_WYG_042-18b>¶
金珠不操静女手丹青更甚讒夫口妍媸反覆在錙銖¶
移愛為憎忍相負明珠萬里沉胡沙哀歌一曲留琵琶¶
今㸔青塜千年草豈是夭桃三月花¶
　　題昭君　　　　　　　　　　(明/)潘　滋¶
燕支堤上石榴裙新草猶含舊淚紋見説君王思漢將¶
麒麟端合寫昭君¶
　　題昭君出塞圗　　　　　　　(明/)劉昭年¶
馬蹄踏踏暗胡沙馬上懷恩憶漢家自是玉顔多薄命¶
<pb:KR4h0142_WYG_042-19a>¶
空將哀怨寄琵琶¶
　　題明妃出塞圗　　　　　　　(明/)浦　原¶
畫圗愁見貎如花胡騎叢中度雪沙萬里氊房明月夜¶
誰知思漢泣琵琶¶
　　題明妃出塞圗　　　　　　　(明/)張鳯翼¶
空將淑質付天驕漠漠風塵紫塞遥青草自存胡地塚¶
黄金莫贖漢宫腰雲中環珮魂難返馬上琵琶曲未調¶
惟有蛾睂常鎖恨却疑彩筆未能描¶
<pb:KR4h0142_WYG_042-19b>¶
　　題明妃出塞圗　　　　　　　(明/)黄　氏(名㓜/藻)¶
天外邊風掩靣沙舉頭何處是中華早知身被丹青誤¶
但嫁巫山百姓家¶
　　題飛燕圗(錢選/筆)　　　　　　　(元/)王　惲¶
春醉瓊枝意未諧行雲空鎖望仙臺九重不隔簫聲斷¶
喚得長空赤鳯來¶
　　飛燕掌舞圗　　　　　　　　(明/)瞿　佑¶
雉扇霓旌錦作圍避風臺冷不勝衣身輕每欲隨風去¶
<pb:KR4h0142_WYG_042-20a>¶
追逐花間赤鳯飛¶
　　昭儀春浴圗　　　　　　　　(宋/)方　岳¶
紅薇滴露䕶輕寒㣲鬌香絲卸玉鸞只道春風庭掖秘¶
外間已作畫圗㸔¶
　　李尚書有唐畫飛燕姊妹為嬌困相倚之狀¶
　　　　　　　　　　　　　　　(元/)陳中孚¶
玉鸞支枕珊瑚几綠鬢㣲困嬌相倚太液東風扶不起¶
一雙芙蓉裊秋水粉痕誰寫溫柔鄉淺蛾對蹙煙峰長¶
<pb:KR4h0142_WYG_042-20b>¶
意中似有赤鳯皇唾花猶濺榴裙香合歡繡帶飄金縷¶
含情兩兩春無語氷魂縹緲空千古月落鴛鴦渡南浦¶
　　題趙飛燕姊妹凝妝圗　　　　(明/)髙　廪¶
漢家炎祚日已㣲白蛾蔽野黄霧飛長楊獵罷得飛燕¶
歡然攜手同車歸龍顔再顧增媚嫵椒房賜與妃嬪伍¶
恩澤新霑樂事多忘却陽阿學歌舞自恃身輕嬌欲飛¶
避風臺擁芙蓉旂齊紈遂起班姬怨禍水未悟方成譏¶
春回太液花如繡一曲歸風揚翠袖力持不許作飛仙¶
<pb:KR4h0142_WYG_042-21a>¶
　襞積湘裙留淺縐餘情貪戀溫柔鄉木門那省揺倉琅¶
　薄睂淡掃逺山黛巻髮光凝沈水香姊妹夤縁欣有託¶
　肯信秋風遞衰落劉輔陳言輸鬼薪淳于藉寵封侯爵¶
　畫史誰知傾國妖重將粉繪圗生綃澘然莫訝樊通徳¶
　千古猶傳啄矢謡¶
　¶
　¶
　¶
<pb:KR4h0142_WYG_042-21b>¶
　¶
　¶
　¶
　¶
　¶
　¶
　¶
御定歴代題畫詩類巻四十二¶
