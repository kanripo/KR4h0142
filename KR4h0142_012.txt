# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:31.909712
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷十二目録
<pb:KR4h0142_WYG_012-1a>¶
　欽定四庫全書¶
御定厯代題畫一詩類巻十二目錄¶
　　山水類¶
　　　純甫出釋惠崇畫(宋王安石/)¶
　　　惠崇畫(宋王安石/)¶
　　　題巨然畫(元王冕/)¶
　　　僧巨然畫(元鮮于樞/)¶
　　　巨然山水(元袁桷/)¶
<pb:KR4h0142_WYG_012-1b>¶
　　　巨然小景(明髙啓/)¶
　　　秋日寫巨然筆意與若休(明李日華/)¶
　　　題董北苑山水(元鮮于樞/)¶
　　　題董源山水圗(元吳澄/)¶
　　　董源小幅(元吳鎮/)¶
　　　趙伯驌畫(元吳鎮/)¶
　　　趙伯駒畫(元吳鎮/)¶
　　　趙千里山水長幅(元鄧文原/)¶
<pb:KR4h0142_WYG_012-2a>¶
　　趙千里山水長幅(元吳鎮/)¶
　　趙千里畫(元吳鎭/)¶
　　記子昂畫(元虞集/)¶
　　趙子昂仿顧愷之(元鄧文原/)¶
　　趙待制山水(元陶宗儀/)¶
　　子昂畫(元陳髙/)¶
　　子昂仿顧愷之(元吳鎭/)¶
　　趙子昂仿陸探微筆意(元黄公望/)¶
<pb:KR4h0142_WYG_012-2b>¶
　　趙文敏公山水(元王逢/)¶
　　子昂小景(明祝允明五首/)¶
　　題松雪山水(明僧古淵/)¶
　　題趙仲穆畫(元郯韶/)¶
　　題趙仲穆山水(元仇逺二首/)¶
　　題仲穆山水(元貢師泰/)¶
　　題趙仲穆山水圖歌(元黄玠/)¶
　　題趙仲穆畫(明王燧/)¶
<pb:KR4h0142_WYG_012-3a>¶
　　子久為危太僕畫(元吳鎮/)¶
　　子久為徐元度畫(元吳鎭/)¶
　　黄子久山水(元鄭元佑二首/)¶
　　追和鐵崖先生題黄子久畫(明周傅/)¶
　　仿子久小筆(明李日華/)¶
　　題仿黄子久畫(明董其昌/)¶
　　題黄子久山水(明僧妙聲/)¶
　　王叔明巻(元吳鎭/)¶
<pb:KR4h0142_WYG_012-3b>¶
　　王叔明山水圖(明吳寛/)¶
　　長幅繭紙仿叔明(明李日華/)¶
　　山水仿叔明與竹雨(明李日華/)¶
　　題王叔明畫(明董其昌/)¶
　　題商徳符山水圖(元馬祖常/)¶
　　商學士畫山水歌(元馬祖常/)¶
　　題商侯畫山水圖(元貢奎/)¶
　　題胡廷暉畫(元郯韶/)¶
<pb:KR4h0142_WYG_012-4a>¶
　　再題廷暉山水(明張羽/)¶
　　題髙房山畫(元鮮于樞/)¶
　　髙房山畫(元王士熙/)¶
　　次韻題髙房山畫巻(元倪瓚/)¶
　　題髙房山畫(明徐賁/)¶
　　題髙房山畫山水行(明黄希英/)¶
　　髙房山小畫(明傅汝舟/)¶
　　題髙房山山水(明吳寛/)¶
<pb:KR4h0142_WYG_012-4b>¶
　　題髙房山横軸(明文徵明/)¶
　　題畫山水似盛子昭(元黄玠四首/)¶
　　題韓介石所藏盛子昭畫(元黄玠/)¶
　　題盛子昭畫(明貝瓊/)¶
　　題盛懋畫(明郭鈺/)¶
　　題盛叔章畫(元鄭洪/)¶
　　盛叔章山水畫(元王璋/)¶
　　盛叔章山水畫(元楊維楨/)¶
<pb:KR4h0142_WYG_012-5a>¶
　　盛叔章畫(明鮑恂/)¶
　　題倪雲林畫(元錢惟善/)¶
　　題元鎭畫(元郯韶三首/)¶
　　倪雲林為静逺畫(元黄公望/)¶
　　和雲林題畫(元鄭元祐/)¶
　　雲林小景(元鄭元祐/)¶
　　題雲林小景圗(元倪瓚/)¶
　　次韻雲林畫(元華幼武/)¶
<pb:KR4h0142_WYG_012-5b>¶
　　為吳子道題雲林畫(元華幼武/)¶
　　雲林畫山水竹石(元華幼武/)¶
　　題倪雲林畫(明李東陽/)¶
　　倪雲林畫(明卞同/)¶
　　題雲林小景(明髙啓/)¶
　　題倪雲林畫(明俞貞木/)¶
　　雲林畫(明王燧/)¶
　　題倪元鎭小畫(明施漸/)¶
<pb:KR4h0142_WYG_012-6a>¶
　　　題仿雲林筆意(明李日華/)¶
　　　題仿倪迂畫(明董其昌/)¶
　　　題倪雲林小幅山水(明僧元璞/)¶
　　　題曹雲西畫(元倪瓚/)¶
　　　題曹雲西山水(元王冕/)¶
　　　題雲西畫卷(元吳鎭/)¶
　　　曹雲西山水(明王逺/)¶
　　　題唐子華山水(元郯韶/)¶
<pb:KR4h0142_WYG_012-6b>¶
　　　題唐子華畫山水(明憎復初/)¶
　¶
　¶
　¶
　¶
　¶
　¶
御定厯代題畫詩類巻十二目錄¶
#+PROPERTY: JUAN 卷十二
<pb:KR4h0142_WYG_012-7a>¶
　欽定四庫全書¶
御定厯代題畫詩類卷十二¶
　　山水類¶
　　　純甫出釋惠崇畫要予作詩　　(宋/)王安石¶
　畫史紛紛何足數恵崇晩出吾最許旱雲六月漲林莽¶
　移我翛然墮洲渚黄蘆低摧雪翳土鳬鴈静立将儔侣¶
　往時所厯今在眼沙平水澹西江浦暮氣沈舟暗魚罟¶
　欹眠嘔軋如聞㯭頗疑道人三昧力異域山川能㫁取¶
<pb:KR4h0142_WYG_012-7b>¶
　方諸承水調幻藥灑落生綃變寒暑金坡巨然山數堵¶
　粉墨空多眞漫與大梁崔白亦善畫曽見桃花静初吐¶
　酒酣弄筆起春風便恐漂零作紅雨流鸎深枝婉欲語¶
　蜜蜂掇蕊隨翅股一時二子皆絶藝裘馬穿羸久羈旅¶
　華堂豈惜萬黄金苦道今人不如古¶
　　　惠崇畫　　　　　　　　　　(宋/)王安石¶
　斷取滄洲趣移來六月天道人三昧力變化只和鉛¶
　　　題巨然畫　　　　　　　　　(元/)王　冕¶
<pb:KR4h0142_WYG_012-8a>¶
溪山對雨起呼酒一笑還披萬里圖疎樹逺山秋淡薄¶
飄風流水盡糢糊¶
　　僧巨然畫　　　　　　　　　(元/)鮮于樞¶
秋鱸春鱖足杯羮萬頃煙波雨權横就使直鈎隨分曲¶
不将浮世釣浮名¶
　　巨然山水　　　　　　　　　(元/)袁　桷¶
空江浩蕩挾秋聲不是匡廬只秣陵老子定囘神觀静¶
笑渠艇子浪千層¶
<pb:KR4h0142_WYG_012-8b>¶
　　巨然小景　　　　　　　　　(明/)髙　啓¶
隔溪山閣映秋開坐久鐘聲度水來遥指石橋邨樹杪¶
一僧歸處是中台¶
　　秋日寫巨然筆意與若休　　　(明/)李日華¶
山光沉綠樹酣黄九月江南欲試霜獨坐灘頭不垂釣¶
蓼花風急送漁榔¶
　　題董北苑山水　　　　　　　(元/)鮮于樞¶
愛山不得山中住長日空吟憶山句偶然見此虚堂間¶
<pb:KR4h0142_WYG_012-9a>¶
頓覺還我滄洲趣隂厓絶壑雷雨黒蒼藤古木蛟龍怒¶
岸石犖确溪澗濶知有人家入無路一重一掩深復深¶
危橋古屋依雲林是中宜有避世者我欲徑去投冠簮¶
源也世本膏粱子胸中丘壑有如此後來僅見僧巨然¶
筆墨雖工意難似想當解衣盤礴初意匠妙與造化俱¶
官閒祿飽日無事吮墨含毫時自娱誰憐齷齪百僚厎¶
雙鬢塵埃對此圖¶
　　題董源山水圗　　　　　　　(元/)吳　澄¶
<pb:KR4h0142_WYG_012-9b>¶
帝里春風二月天黄塵千丈暗鞍韉蒼蒼萬木煙雲裏¶
何處山川到眼前¶
　　董源小幅　　　　　　　　　(元/)吳　鎭¶
煙水冥迷山逺近髙山臨水更清寒茆堂深倚林中搆¶
商舶遥從海島還雲起亂峰生巧思鳥飛殘照入遐觀¶
生綃僅尺無窮意誰識經營慘澹間¶
　　趙伯驌畫　　　　　　　　　(元/)吳　鎭¶
風色凄其上碧山一朝林木變紅顔幽人為惜深秋色¶
<pb:KR4h0142_WYG_012-10a>¶
忘却驅馳古道間¶
　　趙千里山水長幅　　　　　　(元/)鄧文原¶
蒼山髙處白雲浮樓閣參差帶逺洲千尺虯龍依絶壁¶
一羣鸛鶴唳清秋山翁有約憑雙屐埜客無心&KR1140;碧舟¶
最是霜林好風景居然咫尺見丹丘¶
　　趙千里山水長幅　　　　　　(元/)吳　鎭¶
宋室有千里疑自蓬萊宫繪事發天性深研境益工山¶
髙藏石磴洞古青蒙叢秋風遍林壑萬樹葉欲空唯有¶
<pb:KR4h0142_WYG_012-10b>¶
松與石不改嵗寒窮行行何處客豈是商山翁臨江有¶
虚閣一望波溶溶輕舟徐蕩漾西嶺夕照紅荆闗為揖¶
讓二李堪與同庸物奚足數新圖不易逢當年置長府¶
珍祕更為崇書竟發長嘯兩腋來清風¶
　　趙千里畫　　　　　　　　　(元/)吳　鎭¶
猗歟千里諸王孫畫圗猶見二李存盤迴虚閣凌空起¶
蒼鬱長林來雨繁仙姬仙客居絶境試展殊覺晴雲翻¶
持向故山茆屋厎咫尺却擬蓬萊根¶
<pb:KR4h0142_WYG_012-11a>¶
　　記子昂畫　　　　　　　　　(元/)虞　集¶
春風動蘭葉庭戸光陸離言収竹上露石角挂綀衣車¶
行不擇路芣苡何楚楚遊子憺忘歸徘徊嵗云莫¶
　　趙子昂仿顧愷之　　　　　　(元/)鄧文原¶
溪邊春樹綠成羣重疊青山翠影分客子何來忘歸去¶
歌聲遥落水中聞¶
　　趙待制山水　　　　　　　　(元/)陶宗儀¶
山外溪平不肯流山前喬木易知秋水晶宫裏清幽地¶
<pb:KR4h0142_WYG_012-11b>¶
不信無人著釣舟¶
　　子昂畫　　　　　　　　　　(元/)陳　髙¶
風動秋山日巳晡舊時林苑盡荒蕪王孫去國猶無恙¶
解寫江南煙樹圗¶
　　子昂仿顧愷之　　　　　　　(元/)吳　鎭¶
隔水山髙青隠日傍溪古樹綠藏雲閒翁自有閒遊伴¶
更愛溪鷗閒作羣¶
　　趙子昂仿陸探微筆意　　　　(元/)黄公望¶
<pb:KR4h0142_WYG_012-12a>¶
千山雨過瓊琚濕萬木風生翠幄稠行遍曲闌人影亂¶
半江浮綠㸃輕鷗¶
　　趙文敏公山水(公於畫左題云至大三年六月望/日為吳彦良畫并詩有岸静樹隂)¶
　　　(合溪晴雲氣流之句/想在鷗波亭作也)　　　　(元/)王　逢¶
何山弁山秀可掬上若下若薲苕綠翰林學士偶歸來¶
亭倚鷗波送飛鵠鵠飛盡没蒼茫境衣上青天倒揺影¶
鹿頭舫子湖州歌想帶南風覺淒冷冰盤瓜李進仲姬¶
生綃畫就復題詩鄭䖍三絶世無有嗚呼何幸再見至¶
<pb:KR4h0142_WYG_012-12b>¶
大三年時¶
　　子昂小景(五首/)　　　　　　　(明/)祝允明¶
春山雨新沐掩靄結濃綠一葉金芙蓉粲粲迎朝旭¶
漁舟何所至兩兩鏡光中沿洄泝春漲更喜天無風¶
江亭小於艇松子落滿頂盡日無人來流水抱虚影¶
晴陽破嵐暝水色當春和如何異人境而有樵者歌¶
隔塢有絶壁蘿扉對山開客子何為者能入深山來¶
　　題松雪山水　　　　　　　　(明/)僧古淵¶
<pb:KR4h0142_WYG_012-13a>¶
雪後潮痕上釣磯江南天水一絲微萋萋芳草迷禾黍¶
何事王孫尚不歸¶
　　題趙仲穆畫　　　　　　　　(元/)郯　韶¶
水晶宫裏佳公子拄笏看山逸興多昨夜溪南新水漲¶
釣絲晴拂白鷗波¶
　　題趙仲穆山水(二首/)　　　　　(元/)仇　逺¶
綠林紅樹石崢嶸有客攜琴訪友生今夜西軒風月好¶
殷勤為我鼔商聲¶
<pb:KR4h0142_WYG_012-13b>¶
王孫遺迹在桐鄉留得當年翰墨香囘首西風多感慨¶
不辭援筆賦嵇康¶
　　題仲穆山水　　　　　　　　(元/)貢師泰¶
翡翠為崖金作波白雲重疊䕶層阿背琴童子松間坐¶
束帶仙人馬上過髙閣半天開寳月飛流千尺寫銀河¶
王孫已老丹青在轉覺風流意氣多¶
　　題趙仲穆山水圗歌　　　　　(元/)黄　玠¶
逺山如湧波近山如積石逺近千萬山崢嶸起寒碧赤¶
<pb:KR4h0142_WYG_012-14a>¶
甲白鹽江影空青天芙蓉五老峰野橋邨路獨歸客耳¶
邊髣髴東林鐘滄浪老人唱歌處日暮停篙倚江樹倒¶
挑笠子漁竿頭隔水髙樓訪誰去¶
　　題趙仲穆畫　　　　　　　　(明/)王　燧¶
十二璚樓紫翠重萬年琪樹落秋風南朝無限傷心事¶
都在殘山剰水中¶
　　子久為危太僕畫　　　　　　(元/)吳　鎭¶
子久丹青好新圖更擅塲浮空煙水濶倚岸樹隂凉咫¶
<pb:KR4h0142_WYG_012-14b>¶
尺分濃淡髙深見渺茫知君珍重意愈久豈能忘¶
　　子久為徐元度畫　　　　　　(元/)吳　鎭¶
木落空山秋氣髙一聲疎磬出林皋歸帆點點知何處¶
滿目蒼煙尚未消¶
　　黄子久山水(二首/)　　　　　　(元/)鄭元祐¶
小黠大癡誰復然畫山畫水亦隨緣懸厓絶谷噴流泉¶
此中即是安養地九品蓮華光燭天¶
衆人皆黠我獨癡頭蓬面皺絲鬢垂勇投南山刺白額¶
<pb:KR4h0142_WYG_012-15a>¶
飢緣束嶺采青芝仲雍山趾歸休日尚餘平生五色筆¶
畫山畫水畫樓臺萬態春雲硯坳出只今年已八十餘¶
無復再投光範書留得讀書眼如月萬古清光滿太虚¶
　　追和鐵崖先生題黄子久畫　　(明/)周　傅¶
最愛山居養性靈空山為几翠為屏亂峰雨過雲猶合¶
小洞春深草更青對月漫題招鶴詠臨池長寫換鵝經¶
興來還解吹蕭管有約離人夜半聽¶
　　仿子久小筆　　　　　　　　(明/)李日華¶
<pb:KR4h0142_WYG_012-15b>¶
不是春山淡欲無江空沙落眼糢糊鵓鳩强要司晴雨¶
不管人眠著意呼¶
　　題仿黄子久畫　　　　　　　(明/)董其昌¶
積鐵千尋屆紫虚雲端雞犬見邨墟秋光何處堪消日¶
流澗聲中把道書¶
　　題黄子久山水　　　　　　　(明/)僧妙聲¶
黄公東海客能畫逼荆闗意盡崎嶇外精深溟涬間猨¶
啼明月峽木落浩亹山谷口蘿煙暝騎驢獨未還¶
<pb:KR4h0142_WYG_012-16a>¶
　　王叔明巻　　　　　　　　　(元/)吳　鎮¶
短縑幾許容丘壑鬱鬱喬林更著山應識王郎胸次好¶
未教消得此身閒¶
　　王叔明山水圗　　　　　　　(明/)吳　寛¶
黄鶴髙樓巳搥碎空有江南黄鶴山山深有客持樵斧¶
終日置身林木間臨風髙歌白石爛隔水或看秋雲還¶
老夫亦有幽居興對此徑欲遺柴闗¶
　　長幅繭紙仿叔明　　　　　　(明/)李日華¶
<pb:KR4h0142_WYG_012-16b>¶
逺山煙重樹萋萋湖落沙寒水一溪獨坐茅亭無一事¶
晴鳩啼過雨鳩啼¶
　　山水仿叔明與竹雨(丙寅三月/清明日)　(明/)李日華¶
栗留呼醒仙遊夢洞壑虚無嵐翠空意裏尚存三疊水¶
眼前猶見百盤松有田有屋雲堆處半郭半邨山影中¶
筆墨自娛聊爾爾不貪人喚作盧鴻¶
　　題王叔明畫　　　　　　　　(明/)董其昌¶
南山與秋色氣勢兩爭峙閒者解其紛君今已閒未¶
<pb:KR4h0142_WYG_012-17a>¶
　　題商徳符山水圖　　　　　　(元/)馬祖常¶
曹南山君畫山水幅絹咫尺千萬里古木樛枝障霧雨¶
蒼山㫁裂蹲虎兕路幽應有仙人室樓閣恍惚雲氣入¶
翰墨黯黯絶丹碧芙蓉峰髙觀海日¶
　　商學士畫山水歌　　　　　　(元/)馬祖常¶
商侯畫山并畫水當今天下無雙比昔者累䝉天子知¶
晝日三接賜筐篚墨滓翻流雪壁滑閩嶠蜀門生寸晷¶
五年送絹或不得岸幘飲酒辱畫史江波沉沉樹含霧¶
<pb:KR4h0142_WYG_012-17b>¶
疊嶂千層問歸路𤣥雲夜合風雨交漁師不畏蛟龍怒¶
倚雲茨屋如穹龜樛枝應有猿猱悲暝靄依稀蜃樓出¶
暗霏髣髴鼇峰移君不見剡藤一丈光陸離嗚嗚野人¶
秋行迷¶
　　題商侯畫山水圖　　　　　　(元/)貢　奎¶
秦鞏諸山天下美相君愛山心獨喜商侯落筆圖畫裏¶
盤桓咫尺藏千里逺山天際抹修睂近山淡黛連雲起¶
下有百尺清溪水石䦨木盾懸崖厎時見行人去如螘¶
<pb:KR4h0142_WYG_012-18a>¶
危橋吹㫁横沙尾邨落林園接遐邇雲中世家重釋流¶
東剼凌虛構華侈撾鐘擊鼓兩巖間西剼輝煌賀蘭氏¶
商周遺俗亦在耳豈無當時隠君子我欲追遊繭雙趾¶
却愛孤舟岸旁艤商侯商侯巧能擬安得從之慰我思¶
呼酒盡埽溪藤紙¶
　　題胡廷暉畫　　　　　　　　(元/)郯　韶¶
仙館空青裏春船罨畫中鷗波千丈雪漁笛一絲風¶
　　再題廷暉山水　　　　　　　(明/)張　羽¶
<pb:KR4h0142_WYG_012-18b>¶
近代丹青誰第一精絶獨數吳興胡魏公家傳摘𤓰圖¶
将軍妙筆絶代無年深粉墨紛糢糊公命胡也全其汚¶
鷗波亭前山滿湖賓客不來人跡疎以手畫肚私傳摹¶
歸來三日神始蘇下筆直與前人俱今人不見古人畫¶
古畫自與今人殊嗚呼眼前不復見此物吾與購之千¶
明珠¶
　　題髙房山畫　　　　　　　　(元/)鮮于樞¶
素有煙霞疾開圖見亂山何當謝塵迹縳屋住雲間¶
<pb:KR4h0142_WYG_012-19a>¶
　　髙房山畫　　　　　　　　　(元/)王士熙¶
吳山重疊粉團髙有客晨興灑墨毫百兩眞珠難買得¶
越峰壓倒湧金濤¶
　　次韻題髙房山畫巻　　　　　(元/)倪　瓚¶
屋邊昨夜春風起蒋芽荇葉生春水睡醒獨坐無人聲¶
厯厯青山水光裏¶
　　題髙房山畫　　　　　　　　(明/)徐　賁¶
風流一代房山老胸中丘壑藴天巧有時意匠稍經營¶
<pb:KR4h0142_WYG_012-19b>¶
萬疊雲山筆端埽嗚呼斯人往矣不可攀畫圗千載遺¶
人間¶
　　題髙房山畫山水行　　　　　(明/)黄希英¶
房山西湖之子孫一腔汛埽與雲屯有時槎枒撐肺腑¶
幻出雲濤㶑灩翻鼇頭羣峰壓不住海上浮來雲外露¶
長松落落鎖翠煙前邨後邨盡寒雨小橋駕壑無人行¶
雨溪流水經石砰亂樹深中更緜邈五城縹緲飛朱甍¶
此君北斗司喉舌妙手場中誇藝絶規模董李神更豪¶
<pb:KR4h0142_WYG_012-20a>¶
素練雲煙欲明滅中堂忽生太古色滉漾交迴渺難測¶
安得人間有此幽曠可冥搜吾將誅茅結屋終老長松¶
側¶
　　髙房山小畫　　　　　　　　(明/)傅汝舟¶
春山溟溟氣欲滴古絹元代標房山空亭盡與惡木離¶
恍有仙客遊其間吾鄉漫仕早學此筆意迥入房山裏¶
晴天簡點更摩挲滿堂煙霧來無何¶
　　題髙房山山水　　　　　　　(明/)吳　寛¶
<pb:KR4h0142_WYG_012-20b>¶
燕南蹙翠維房山髙公昔者生其間戲拈畫筆少明豁¶
玉女峰亞垂煙鬟積雨初収隔春樹望見人家隖邊住¶
亦知中有王維詩行到水窮無覔處¶
　　題髙房山横軸　　　　　　　(明/)文徵明¶
春雲離離浮紙膚翠攢百疊山糢糊山空雲㫁得流水¶
咫尺萬里開江湖依然灌莽帶茅屋亦復㫁渚迷菰蒲¶
岡巒出没互隠見明晦隂晴日千變平生未省識匡廬¶
玉削芙蓉正當面宛轉香鑪霏紫煙依稀夢澤分秋練¶
<pb:KR4h0142_WYG_012-21a>¶
未遂扁舟夢裏遊酒醒獨展燈前巻問誰能事奪天工¶
前元畫史推髙公巳應氣槩吞北苑未合胸次饒南宫¶
南宫巳矣北苑死百年惟有房山耳祗今遺墨巳無多¶
窗前把巻重摩挲世間吮筆爭么麽埽滅畦徑奈爾髙¶
公何¶
　　題畫山水似盛子昭(四首/)　　　(元/)黄　玠¶
冉冉山上雲纍纍水中石梢梢林莽髙黯黯崖谷黒東¶
岡特秀絶拔地起千尺突兀衆峰間猶是太古色¶
<pb:KR4h0142_WYG_012-21b>¶
連山根挿江江碧石齒齒層顚髙出雲老樹下壓水巖¶
扉俯深迥磴道陟紆委欲持一壺酒慰彼幽棲子¶
前山如立梢後山如倚較逺近千萬山斗絶入牛角礬¶
頭積磊砢石面鬭磽确是中無征徭民俗猶原慤¶
囘峰危欲墮峭徑深可入縈紆度壁隖窈窕去井邑泉¶
懸净練明崖擁積鐵澀緬懷貞白君相從負雲笈¶
　　題韓介石所藏盛子昭畫　　　(元/)黄　玠¶
隆隆大谷深挺挺嘉木秀崇岡折隂壑懸水落長霤槎¶
<pb:KR4h0142_WYG_012-22a>¶
牙松顚迴側塞石角鬬來者豈阮生尚爾冠服舊清嘯¶
滿空山髙人在危構胡不從之居分瓢飲雲竇¶
　　題盛子昭畫　　　　　　　　(明/)貝　瓊¶
石轉交流水山浮欲動雲名園鄭谷迥絶境輞川分老¶
樹龍初化仙人鶴不羣巳臨吳道子不數李将軍¶
　　題盛懋畫　　　　　　　　　(明/)郭　鈺¶
逺鳥映微紅疎林帶寒綠石上一柴闗溪邊兩茆屋輕¶
風花落地細雨雲歸谷側耳試閒聽疑聞紫芝曲¶
<pb:KR4h0142_WYG_012-22b>¶
　　題盛叔章畫　　　　　　　　(元/)鄭　洪¶
記得天台鴈宕歸滿山松露濕人衣十年眼厎無林壑¶
今日畫圗看翠微¶
　　盛叔章山水畫　　　　　　　(元/)王　璋¶
草堂只在南湖上山色水光相與清鷗鳥不來魚不起¶
落花風颺讀書聲¶
　　盛叔章山水畫　　　　　　　(元/)楊維楨¶
春波門前水如酒十里竹西歌吹迴蓮葉筩深香霧巻¶
<pb:KR4h0142_WYG_012-23a>¶
桃花扇小綵雲開九朶芙蓉當面立一雙鸂鶒近人來¶
老夫於此興不淺玉篴時吹鷃濫堆¶
　　盛叔章畫　　　　　　　　　(明/)鮑　恂¶
煙濕空林翠靄飄渚花汀草共蕭蕭仙家應在雲深處¶
祇許人間到石橋¶
　　題倪雲林畫(有序/)　　　　　　(元/)錢惟善¶
　曲江老人喜雲林之畫與詩不徒作蓋識其人之賢¶
　故次其韻以發清賞¶
<pb:KR4h0142_WYG_012-23b>¶
太丘遺澤被諸孫東蔡深居雨外村濁水摩尼因見地¶
好山罨畫正當門得錢賸買書千卷留客時沽酒一尊¶
名利區區等春夢貪夫未覺古槐根¶
　　題元鎭畫(二首/)　　　　　　　(元/)郯　韶¶
㫁靄生春樹微茫隔逺汀梁谿新月上照見惠山青¶
髙江新水生微月流雲度美人胡不知相思隔春樹¶
　　倪元鎭畫　　　　　　　　　(元/)郯　韶¶
𤣥館夏初度青林暑氣中開軒對流水坐石待薫風花¶
<pb:KR4h0142_WYG_012-24a>¶
落葛巾側鳥鳴山几空經鉏者誰子散髮奏絲桐¶
　　倪雲林為静逺畫　　　　　　(元/)黄公望¶
遥山近山青欲滴大木小木葉巳疎斜日疎篁無鳥雀¶
一灣溪水數函書¶
　　和雲林題畫　　　　　　　　(元/)鄭元祐¶
昔從九龍隠來住百花荘江上春樹碧山中秋草黄放¶
情揮翰墨習静愛林塘莫道成樗散終期作棟梁¶
　　雲林小景　　　　　　　　　(元/)鄭元祐¶
<pb:KR4h0142_WYG_012-24b>¶
雲起野橋西層峰翠隔溪欲尋清閟閣古木㯢簷低¶
　　題雲林小景圗　　　　　　　(元/)倪　瓚¶
赤城霞㬉神芝秀洞裏桃花不記春何事却将山水脚¶
鐘陵市上踏紅塵¶
　　次韻雲林畫　　　　　　　　(元/)華幼武¶
山光澹澹樹隂隂溪水湯湯潄玉琴此境不知何處有¶
清風吹起鹿門心¶
　　為吳子道題雲林畫　　　　　(元/)華幼武¶
<pb:KR4h0142_WYG_012-25a>¶
萬里乾坤一草亭吳山相對越山青祇憐脩竹最深處¶
佳客長留醉不醒¶
　　雲林畫山水竹石　　　　　　(元/)華幼武¶
秋雲無影樹無聲湛湛長江鏡面平逺岫煙銷明月上¶
小亭危坐看潮生¶
　　題倪雲林畫(次倪/韻)　　　　　　(明/)李東陽¶
江雲亂人目江水綠人衣苔雨疑将濕林風聽漸稀吳¶
儂歌竹送越客采菱歸不見滄洲老垂楊拂舊磯¶
<pb:KR4h0142_WYG_012-25b>¶
　　倪雲林畫　　　　　　　　　(明/)卞　同¶
雲開見山髙木落知風勁亭下不逢人斜陽澹秋影¶
　　題雲林小景　　　　　　　　(明/)髙　啓¶
歸人渡水少空林掩煙舍獨立望秋山鐘鳴夕陽下¶
　　題倪雲林畫　　　　　　　　(明/)俞貞木¶
棲神山下𤣥元館華表巍然鶴未歸寂寂小亭人不見¶
夕陽雲影共依依¶
　　雲林畫　　　　　　　　　　(明/)王　燧¶
<pb:KR4h0142_WYG_012-26a>¶
羣樹葉初下千山雲半収空亭門不掩禁得幾多秋¶
　　題倪元鎭小畫　　　　　　　(明/)施　漸¶
片石叢篁豈在多丹青只論意如何若能咫尺看千里¶
即是瀟湘壁上過¶
　　題仿雲林筆意　　　　　　　(明/)李日華¶
木葉蕭疎煙靄濃層層千嶂削芙蓉詩人好句從何得¶
只在波光樹影中¶
　　題仿倪迂畫　　　　　　　　(明/)董其昌¶
<pb:KR4h0142_WYG_012-26b>¶
迂翁髙卧九龍雲清閟風流海外聞雪後江山青似染¶
拈來却勝李将軍¶
　　題倪雲林小幅山水　　　　　(明/)僧元璞¶
雲林隠者絶風流常到澗西山寺遊下馬脫巾青竹裏¶
題詩寫畫野泉頭房山墨法誰能得謝朓襟懷自可侔¶
便儗梁溪一相覔桃花春水隔芳洲¶
　　題曹雲西畫　　　　　　　　(元/)倪　瓚¶
吳松江水碧於藍怪石喬柯在渚南鼓柁長吟採蘋去¶
<pb:KR4h0142_WYG_012-27a>¶
新晴風日更清酣¶
　　題曹雲西山水　　　　　　　(元/)王　冕¶
旭日耀蒼巘翠嵐生嫩寒幽人詩夢醒清響得松湍¶
　　題雲西畫卷　　　　　　　　(元/)吳　鎭¶
雲西老人清且奇隨意點筆自合詩髙尚不趨車轍迹¶
新圗不讓虎頭癡溪中有人空佇立江上征帆歸去遲¶
何處溪歌聲欸乃碧雲疎樹晩離離¶
　　曹雲西山水　　　　　　　　(明/)王　逺¶
<pb:KR4h0142_WYG_012-27b>¶
世治多福人時危多貴人貴人乃鬼樸福人眞天民緬¶
憶曹雲西生死太平辰髙秋下孤鶴想見英風神菀菀¶
露攑間幽幽水石濱漿打甫里船角墊林宗巾往訪趙¶
松雪滿載九峰春斯圗作何年援筆為嘅呻池廢餘野¶
鴇井渫揺青蘋¶
　　題唐子華山水(末句用楊/㢘夫五字)　　　(元/)郯　韶¶
我愛㑹稽楊使君洞庭秋月約平分時時吹笛中流去¶
卧看苕山如畫雲¶
<pb:KR4h0142_WYG_012-28a>¶
　　　題唐子華畫山水　　　　　　(明/)僧復初¶
　江雲如雪樹髙低竹裏人家傍水西滿地松隂春雨過¶
　好山青似若邪溪¶
　¶
　¶
　¶
　¶
　¶
<pb:KR4h0142_WYG_012-28b>¶
　¶
　¶
　¶
　¶
　¶
　¶
　¶
御定厯代題畫詩類卷十二¶
