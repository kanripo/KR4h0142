# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.208852
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷二十六目録
<pb:KR4h0142_WYG_026-1a>¶
　欽定四庫全書¶
御定歴代題畫詩類巻二十六目録¶
　　山水類¶
　　　雜畫(明孫偉/)¶
　　　題畫搖筆成詩(明李夢陽/)¶
　　　題雜畫(明邊貢四首/)¶
　　　題畫(明左國璣/)¶
　　　題畫(明方豪/)¶
<pb:KR4h0142_WYG_026-1b>¶
　　　題畫(明陸鉞/)¶
　　　題畫(明廖道南/)¶
　　　題畫(明文徵明三十三首/)¶
　　　題畫(明謝承舉二首/)¶
　　　題畫(明傅汝舟/)¶
　　　題畫(明王世貞七首/)¶
　　　題雜畫(明王世貞十二首/)¶
　　　題畫(明李維楨/)¶
<pb:KR4h0142_WYG_026-2a>¶
　　題畫(明王世懋三首/)¶
　　題畫(明陳鶴/)¶
　　題畫(明岳岱/)¶
　　題畫(明于慎行/)¶
　　題畫(明周思兼/)¶
　　題畫(明董其昌二十/)　(一首/)¶
　　題畫(明徐霖/)¶
　　題畫(明陳夀三首/)¶
<pb:KR4h0142_WYG_026-2b>¶
　　題畫(明龔用卿/)¶
　　題畫(明吳汝弼/)¶
　　題畫(明吳孺子/)¶
　　題畫(明張含/)¶
　　題畫(明何&KR1723;/)¶
　　題畫(明林敏/)¶
　　題畫(明鄭鵬/)¶
　　題畫(明倪峻/)¶
<pb:KR4h0142_WYG_026-3a>¶
　　　題畫小卷(明李日華/)¶
　　　題畫長幅(明李日華/)¶
　　　題畫(明李日華五首/)¶
　　　題畫(明陸弼三首/)¶
　　　題畫(明陳繼儒五首/)¶
　　　題畫(明李本/)¶
　　　題畫(明闕名/)¶
　　　題畫(明僧大圭/)¶
<pb:KR4h0142_WYG_026-3b>¶
　　　題畫(明僧宗泐/)¶
　　　題小畫(明僧宗衍二首/)¶
　　　題畫(明僧麟洲五首/)¶
　　　題畫(明僧一初/)¶
　　　題畫(明孟淑卿/)¶
　¶
　¶
御定歴代題畫詩類卷二十六目錄¶
#+PROPERTY: JUAN 卷二十六
<pb:KR4h0142_WYG_026-4a>¶
　欽定四庫全書¶
御定歴代題畫詩類卷二十六¶
　　山水類¶
　　　雜畫　　　　　　　　　　　(明/)孫　偉¶
　邨底閒門面石開青山如畫水如苔白雲久作孤舟伴¶
　流過青溪渡口来¶
　　　題畫搖筆成詩　　　　　　　(明/)李夢陽¶
　去年得歸離江州七日遂登黄鶴樓南風捲江浩呼洶¶
<pb:KR4h0142_WYG_026-4b>¶
　虺雷欲翻鸚鵡洲七澤莽昧不入眼孤舟屈曲襄河轉¶
　數月已渉檀家湖夢飛每到羊公峴峴脚山南東道樓¶
　秦川公子醉悲秋檻邊斑竹古猶活雲石寂寞蒼梧愁¶
　重華馭遙不可叫白沙黑猿疎樹幽看圖髣髴曾遊處¶
　素壁青天漢水流¶
　　　題雜畫(四首/)　　　　　　　　(明/)邊　貢¶
　藹藹古城隅遙遙車馬度同為城外人不識城中路¶
　北風吹大雪向夕滿空山遙見山中客懸燈草屋間¶
<pb:KR4h0142_WYG_026-5a>¶
江水春春碧江門晝晝開荒邨過客少獨自埽蒼苔¶
鳥啼青石岡日照紅泥坂杳杳雲外鐘山僧獨歸晚¶
　　題畫　　　　　　　　　　　(明/)左國璣¶
誰埽丹青筆因開江上樓帆檣背日集水石傍林幽楚¶
澤流難盡吳山翠不收幾時吾放舸奇絶覧兹遊¶
　　題畫　　　　　　　　　　　(明/)方　豪¶
亂山兩岸一江横煙樹濛濛雨乍晴釣艇自来還自去¶
江風不動水禽鳴¶
<pb:KR4h0142_WYG_026-5b>¶
　　題畫　　　　　　　　　　　(明/)陸　鉞¶
萬里青天起崖石韓愈城南之寸碧孤雲欲去且為留¶
轉眼蛟龍忽狼籍崖中獨樹挽青銅崖下流泉擲飛帛¶
峰巒屈折隠高賢花木蕭疎隔飛翮合浦洲前落日明¶
東風吹散笛中情芙蓉半老臙脂苑楊柳輕籠翡翠城¶
輕舟細馬平生願畫裏題詩眼更清¶
　　題畫　　　　　　　　　　　(明/)廖道南¶
松雨洗煙埃山深人未来鳥啼花欲暮春水碧於苔¶
<pb:KR4h0142_WYG_026-6a>¶
　　題畫(二首/)　　　　　　　　　(明/)文徵明¶
密葉參差漏夕陽濺濺寒玉漱迴塘𤣥言消盡人間事¶
一壑松風滿鬢凉¶
寂寞平皋帶淺灘幽人時共夕陽還水禽飛去疎煙滅¶
目送秋光入斷山¶
　　題畫八首　　　　　　　　　(明/)文徵明¶
碧山渺渺隔晴川古樹垂藤鎖翠煙野鹿銜花時隠見¶
石橋無路訪神仙¶
<pb:KR4h0142_WYG_026-6b>¶
秋清山木夜蒼蒼月出波平斷岸長千古高情蘇子賦¶
東風誰更説周郎¶
矗矗青山帶白雲石梁雞犬數家邨江空不遣漁郎到¶
落盡桃花自掩門¶
樓前高栁翠煙迷樓外香塵逐馬蹄風掩歌聲春不散¶
斷腸人在畫橋西¶
千山罨畫擁飛樓山木蒼蒼水漫流青鳥亂啼花細細¶
石梁南畔是瀛洲¶
<pb:KR4h0142_WYG_026-7a>¶
蒼山曲曲水斜斜茆屋高低帶淺沙車馬城中塵似海¶
多應不到野人家¶
萬木縁山過雨青山迴路斷水泠泠分明記得環滁勝¶
只欠臨溪著小亭¶
曲塘風急水横流百丈勞牽鬬石尤自古江湖分逆順¶
不應囘首羡歸舟¶
　　題畫(十八首/)　　　　　　　　(明/)文徵明¶
澤國霜清雁影髙空庭木葉已蕭蕭夕陽忽送西牕影¶
<pb:KR4h0142_WYG_026-7b>¶
一片江南落素綃¶
雙榦亭亭碧玉明翠陰凉沁石牀清南風吹斷牕間酒¶
臥聴蕭蕭暮雨聲¶
細路盤盤轉石根蒼藤古木帶斜曛短笻不覺行来逺¶
囘首青山半是雲¶
丹楓絶壁照空江萬里青天在野航臥展南華秋水讀¶
不知嵐翠濕衣裳¶
石壁巖巖翠倚空疎松謖謖灑清風夕陽滿徑看山立¶
<pb:KR4h0142_WYG_026-8a>¶
何福修来似畫中¶
天風寂歴雨初收木葉蕭疎滿徑秋詩在古松巖石畔¶
支笻欲去每囘頭¶
江頭春水緑灣灣江上春山擁翠鬟老我輸他茅屋底¶
無愁終日對江山¶
山下春江一鏡開江迴山轉隔蓬莱舟行髣髴聞雞犬¶
時有桃花出峡来¶
何處風吹欵乃歌煙消日出水曾波江南無限瀟湘意¶
<pb:KR4h0142_WYG_026-8b>¶
獨是漁舟占得多¶
木葉驚風丹策策溪流過雨玉淙淙晚来添得斜陽好¶
一片秋光落紙牕¶
新波獵獵弄風蒲雨後雲山半有無一段勝情誰領略¶
欲從畫裏喚方壺¶
新霜㸃筆意蕭蕭不盡秋光雁影遙雙島欲浮天拍水¶
夕陽人在虎山橋¶
百丈蒼山倚暮寒仙源無路欲通難晚来過雨添飛瀑¶
<pb:KR4h0142_WYG_026-9a>¶
只好幽人隔岸㸔¶
天外青山半有無江流萬里月明孤夜深偶感曹瞞迹¶
却被傍人畫作圖¶
十月山城霧雨收江南春淺類清秋牕前覔得新成句¶
木葉蕭蕭雜水流¶
春山何必待春晴雨裏看山分外明持盖衝煙覓詩去¶
不知身在畫中行¶
長松搖日影亭亭無限江頭倚杖情鴻雁欲来天拍水¶
<pb:KR4h0142_WYG_026-9b>¶
白雲收盡暮山横¶
雙禽棲息一枝安映雪離離更好看一種羈情誰識得¶
暮林風急羽毛單¶
　　題畫(二首/)　　　　　　　　　(明/)文徵明¶
東風吹春著幽谷宿雨浮煙樹新沐斜橋曲徑帶流水¶
白日疎籬蔭濃緑晴江隔世不隔山百疊蒼螺墮茅屋¶
輸却長吟抱膝人鎮日臨磯弄晴渌¶
千巖拔地排青蒼古松謖謖連重岡岡迴嶺複得奇絶¶
<pb:KR4h0142_WYG_026-10a>¶
瀑流千丈垂銀潢盤盤細路入雲長兩崖對起懸飛梁¶
雲重路僻不知處應有仙家在深塢夕陽變滅晚山寒¶
無限風煙屬倚闌¶
　　題畫　　　　　　　　　　　(明/)文徵明¶
隔浦羣山百疊秋青煙漠漠望中收松搖落日黄金碎¶
江浸長空碧玉流水閣虚明占勝槩野情蕭散在滄洲¶
人間佳境非難覓自是塵縁不易投¶
　　題畫(二首/)　　　　　　　　　(明/)文徵明¶
<pb:KR4h0142_WYG_026-10b>¶
溪雲冥冥溪雨急長空倒垂溪水立凌亂春潮萬壑搖¶
低迷暮靄千林濕余生雅有滄洲適曾擁孤篷聴蕭瑟¶
夢斷紅塵二十年江湖獨往興依然偶拈秃筆埽東絹¶
便覺吳松落幷剪金君家住雲水鄉朝煙暮雨對林堂¶
若為老去厭真蹟翻愛狂夫灑狂墨就中妙解誰應識¶
萬里雲煙開素壁¶
紫璚翠琰開蒼壁下有蒼松幾千尺濃陰羃歴森晝寒¶
虯枝拂空根束石石連灌莽榛欲絶路繞松根更斜出¶
<pb:KR4h0142_WYG_026-11a>¶
仙源逺近不可窮却有幽人在山澤山澤幽人坐倚松¶
仰看出没山雲空眼中溶溶霏暮靄耳畔謖謖鳴天風¶
崩崖一線削積鐵王泉百丈飛晴虹吳中山水清且逺¶
老我平生素遊衍偶然㸃筆寫秋巒恍惚遊蹤出東絹¶
金君有癖與我同每每神遊翰墨中贈君此幅應有以¶
咫尺相看論萬里¶
　　題畫　　　　　　　　　　　(明/)謝承舉¶
悠然值林叟忘機坐日西灘聲與人語相逐下前溪¶
<pb:KR4h0142_WYG_026-11b>¶
　　題畫　　　　　　　　　　　(明/)謝承舉¶
崖穿晴瀑懸林白樹滴寒嵐墮石青天目舊程行頗慣¶
馬頭秋色落雲屏¶
　　題畫　　　　　　　　　　　(明/)傅汝舟¶
杏花迎馬色怱怱過此橋非關春事引想是碧山招囘¶
首天台瀑千年挂紫霄¶
　　題畫(四首/)　　　　　　　　　(明/)王世貞¶
千條楊栁弄和煙漠漠輕陰好繫船行到酒家須少住¶
<pb:KR4h0142_WYG_026-12a>¶
莫教孤負杖頭錢¶
秋老蒼山俱是骨楓丹獨樹有餘姿屋頭飛瀑挂不斷¶
興在忘言拄頰時¶
千崖落木自蒼蒼驢背看山了不忙欲覓九秋無限色¶
從君叩取小奚囊¶
青山緑樹杳難分忽斷中間是白雲欲買一椽深處住¶
不教名利向人聞¶
　　題畫　　　　　　　　　　　(明/)王世貞¶
<pb:KR4h0142_WYG_026-12b>¶
卜築人間逺滄浪秀可餐長天一鳥去明月數鴻殘何¶
處迎風奏流音度逺湍匡牀醉欲醒秋色不勝寒¶
　　題畫　　　　　　　　　　　(明/)王世貞¶
古樹精藍杳靄間輕帆吹過碧灣環道人雙屐何曾繫¶
猶自貪看畫裏山¶
　　題畫　　　　　　　　　　　(明/)王世貞¶
来時桃花口流水二三尺一夜春雨生淼漫歸不得¶
　　題雜畫(十二首/)　　　　　　　(明/)王世貞¶
<pb:KR4h0142_WYG_026-13a>¶
白雲橋之上流水橋之下策蹇不肯前蒼龍峽中挂¶
雲作斷續峰煙為濃淡樹借問此中人寧知此中趣¶
山色猶未斂藹然斜陽赤時有漁父來不妨一爭席¶
濃碧蔭清漪可能不流睞釣自不得魚得亦不肯賣¶
天河一夜雨染盡郊原緑頗怪出山雲時能礙游目¶
儂愛峭帆風身受且從容溪山任闊狹面面青芙蓉¶
衡門晝長掩春草緑於積儻有問字過朝来見行跡¶
秋氣自蕭瑟秋山殊不貧丹楓與翠柏往往媚行人¶
<pb:KR4h0142_WYG_026-13b>¶
白雲不肯住裊作出山狀中有朱衣人可是山中相¶
嵯峨插天峰偃蹇據地松峰何不出雨松已欲成龍¶
一樹兩樹丹千峰萬峰白無處覔酒家孤舟采寒碧¶
遙岑吐飛瀑如瀉銀河水本自愛人間翻落白雲裏¶
　　題畫　　　　　　　　　　　(明/)李維楨¶
東南仙宅著仙録籛鏗之子與匡俗雲屏九疊泉三疊¶
三十六峰溪九曲洞天福地故無多選勝兩家恣所欲¶
何人作此三尺圖羣峭摩空挂飛瀑清溪宛轉定幾迴¶
<pb:KR4h0142_WYG_026-14a>¶
中有幽人住茅屋匡廬武夷成一家豈必遊仙受仙福¶
但呼宗炳為彈琴山水清音自相屬¶
　　題畫二首　　　　　　　　　(明/)王世懋¶
逺樹平沙帶落暉汀蒲獵獵晚風微空亭自領青山色¶
艇子湖頭醉未歸¶
榕木千章草閣開白雲秋水共悠哉閒心自對牀頭易¶
門外何人問字来¶
　　題畫　　　　　　　　　　　(明/)王世懋¶
<pb:KR4h0142_WYG_026-14b>¶
新蒲嫩芷出青泥春水漫空舍影低日午鈎簾漁網集¶
令人却憶浣花溪¶
　　題畫　　　　　　　　　　　(明/)陳　鶴¶
飯牛歸去趁東風栁色山光緑映紅世事興亡在何處¶
夕陽江畔笛聲中¶
　　題畫　　　　　　　　　　　(明/)岳　岱¶
過雨溪山秋色新攜琴還有竹林人僧房細繞巖前路¶
紅葉隨風打角巾¶
<pb:KR4h0142_WYG_026-15a>¶
　　題畫　　　　　　　　　　　(明/)于慎行¶
黯淡秋湖色涵虚望渺然斷橋横落日逺水出寒煙雁¶
向平沙落鷗依折葦眠吾家住湖上閒殺采菱船¶
　　題畫　　　　　　　　　　　(明/)周思兼¶
逺渚蒹葭滿孤邨風雨多明朝江上路誰載酒船過¶
　　題畫(四首/)　　　　　　　　　(明/)董其昌¶
聞有風輪持世界可無筆力走山川巒容盡作飛来勢¶
丈室居然擲大千¶
<pb:KR4h0142_WYG_026-15b>¶
野人何以傲游子流水聲中讀道書拈向河梁豈無意¶
清時巢許不巖居¶
風軒水檻壓春流一帶平岡草木稠心喜應門差解意¶
只容漁父得相求¶
青山白社夢歸時可但前身是畫師記得西陵煙雨後¶
冣堪圖取大蘇詩¶
　　題畫(十七首/)　　　　　　　　(明/)董其昌¶
開此鴻濛荒真成羽人宅洪厓居可移天姥夢亦得¶
<pb:KR4h0142_WYG_026-16a>¶
桂樹及冬榮瑤草待春發唯聞鸞鶴聲寥寥上煙月¶
近水晚逾碧逺山秋未黄夕陽寒滿地松影落衣裳¶
山木半葉落西風方滿林無人到此地野意自蕭森¶
石洞出雲根觸膚雲自至壁壘雖怒飛只作等閒事¶
隃糜磨一石側理伸尋丈軒軒五嶽圖堂堂大人相¶
少年多狡獪老筆漸離披氣韻從何取心無讃毁時¶
雲海盪吾胸筆隨意所到猶如剡上船何必見安道¶
虚檻列雲岫閒堦響石淙若添千頃竹又領渭川封¶
<pb:KR4h0142_WYG_026-16b>¶
幽人茶竈煙每與宿雲亂凭軒望所思春潮渺無㟁¶
野客不貪渉如何亦問津前邨黄葉裏自有耐閒人¶
清泉繞庭除緑篠盈軒檻坐此何所為惟宜弄鉛槧¶
茅屋空山中時有幽人至指㸃亂雲生不談人間事¶
巘崿蓮為峰漣漪栁成浪此中可卜居於以遂天放¶
客去秋林空沙際石瀨響好隨飛鳥歸一路山煙上¶
喬木生晝陰清泉響寒溜前邨杳靄中大有雷霆鬭¶
谷盡鳥飛絶天空雲度閒爾時一囘首眼底無青山¶
<pb:KR4h0142_WYG_026-17a>¶
　　題畫　　　　　　　　　　　(明/)徐　霖¶
香爐峰高天削出湖面蒸雲欲吞日列仙上鑿煉丹臺¶
高人下築藏書室盤紆一道行者通民居僧寺有無中¶
斜陽影射樵斧白疎星光雜漁燈紅樓船風高殷簫鼓¶
去急不須人奮櫓棲禽驚散若無情斷林賴有蒼煙補¶
人間此景何處看慘澹今從畫中見小皴大染設色真¶
粉本徒令工作眩書畫長留嵗月過怪来歐公悔無多¶
南堂一賞到白髪快雨時晴縱嘯歌¶
<pb:KR4h0142_WYG_026-17b>¶
　　題畫(三首/)　　　　　　　　　(明/)陳　壽¶
逺道西風落葉寒蕭蕭孤蹇上長安關山不似人心險¶
遊子休歌行路難¶
洞庭微雨曉生波一櫂雲山楚客過緑遍蘼蕪歸未得¶
東風閒唱竹枝歌¶
楊花如雪正飛春新水茫茫浸緑蘋桃葉桃根何處是¶
東風愁殺渡江人¶
　　題畫　　　　　　　　　　　(明/)龔用卿¶
<pb:KR4h0142_WYG_026-18a>¶
獨向江頭坐釣磯浮嵐空翠濕春衣臨流囘首看歸鳥¶
髙樹無風山葉飛¶
　　題畫　　　　　　　　　　　(明/)吳汝弼¶
瀑洗層崖净世氛陰陰苔徑足南薫日長誰是山中伴¶
袖手前溪看白雲¶
　　題畫　　　　　　　　　　　(明/)吳孺子¶
玉露凌寒萬壑空洞庭秋水醉芙蓉小舟不放尋詩夢¶
撐入邨南卧晚風¶
<pb:KR4h0142_WYG_026-18b>¶
　　題畫　　　　　　　　　　　(明/)張　含¶
百里同雲雪滿篷㝠㝠那復計西東輕舟不畏耶溪水¶
向曉南風暮北風¶
　　雜畫　　　　　　　　　　　(明/)何　&KR1723;¶
稚子江邊攜水去野人雲外採樵歸閒亭畫永紅塵净¶
坐看幽禽自在飛¶
　　題畫　　　　　　　　　　　(明/)林　敏¶
三生石上舊烟蘿九曲閒雲倚醉過滿地松花仙夢覺¶
<pb:KR4h0142_WYG_026-19a>¶
春聲都入榜人歌¶
　　題畫　　　　　　　　　　　(明/)鄭　鵬¶
流水盪白石浮雲礙青山亭臺倚蒼翠樓閣空濛間小¶
橋日已暝采芝人獨還臨流者何為似惜扁舟閒¶
　　題畫　　　　　　　　　　　(明/)倪　峻¶
日斜雲斂樹毿毿天際青山露玉簮一櫂歸来無長物¶
清風明月滿天南¶
　　題畫小巻　　　　　　　　　(明/)李日華¶
<pb:KR4h0142_WYG_026-19b>¶
江上孤吟欲暮天一舟横渡草纖纖栁花飛盡黄鸝啞¶
只好低頭聴杜鵑¶
　　題畫長幅　　　　　　　　　(明/)李日華¶
髙嶺嵯峨曲澗幽樹中虚閣俯清流日長睡起無些事¶
消受江南一段秋¶
　　題畫五首　　　　　　　　　(明/)李日華¶
杳杳青山没逺鴻野橋乗醉一扶笻㑹心只有高原樹¶
捎破寒雲露晚峰¶
<pb:KR4h0142_WYG_026-20a>¶
竹屋雲歸樹不分溪流春漲草泥渾黄鸝睡起纔呼醒¶
有客尋詩畫打門¶
發翠峰巒映夕暉千株霜樹繡成幃晴江十月如三月¶
又倩蘆花作絮飛¶
霜落蒹葭水國寒浪花雲影上漁竿畫成未擬将人去¶
茶熟香温且自看¶
秋水清百尺晚山蒼數層扁舟何所往買鶴與尋僧¶
　　題畫(三首/)　　　　　　　　　(明/)陸　弼¶
<pb:KR4h0142_WYG_026-20b>¶
江樹何霏微遙山蒼翠裏秋風吹裳衣人影橋下水¶
欲遡大江流泊舟楊栁岸潮上栁風吹渡江天未旦¶
江草引行路水風吹渡橋故人家咫尺門外是春潮¶
　　題畫(五首/)　　　　　　　　　(明/)陳繼儒¶
孤嶼俯春江天青浪花冷石竇小如錢窺見飛帆影¶
秋莎織樹中秋色吞樓下逺見江南人使舟如使馬¶
春山雜杳来煙霏散叢薄消夏惟此中夢亦聞泉落¶
四面種蕉樹不張碧幕紗倚䦨調鶴雛啄殘蕉上花¶
<pb:KR4h0142_WYG_026-21a>¶
寒月凍不来前山雪籠樹醉披紅葉簑猶恐人知處¶
　　題畫　　　　　　　　　　　(明/)李　本¶
溪頭春水碧粼粼溪上春山絶㸃塵不信白雲都占盡¶
也應茒屋有閒人¶
　　題畫　　　　　　　　　　　(明/)闕　名¶
結宇蕉陰桐徑邊浮名無用世間傳高情剰有閒中趣¶
冩出青山不賣錢¶
　　題畫　　　　　　　　　　　(明/)僧大圭¶
<pb:KR4h0142_WYG_026-21b>¶
積雨平原煙樹重翠崖千丈削芙蓉招提更在秋雲外¶
只許行人聴曉鐘¶
　　題畫　　　　　　　　　　　(明/)僧宗泐¶
城居不見山披圖得佳趣茒茨隠石根槎橋入溪路敧¶
崖勢若飛半嶺開晴霧将非夢境中或是曽遊處如登¶
華頂峰稍識蔓菁渡振衣寧後期松華滿春樹¶
　　題小畫(二首/)　　　　　　　　(明/)僧宗衍¶
山色明人眼江風冷鬢絲都将身外事拂石坐移時¶
<pb:KR4h0142_WYG_026-22a>¶
秋髙山氣佳木落江水静意固不在魚魚驚釣絲影¶
　　題畫(五首/)　　　　　　　　　(明/)僧麟洲¶
亂山深處白鷗洲不見漁郎問隠流春屋醉聴三日雨¶
桃花落盡水悠悠¶
挼藍春水暖初流擘絮晴雲濕未收相約杖藜同歩出¶
有詩多在小橋頭¶
碧栁絲絲拂釣舟溶溶水面一羣鷗不知誰在茅堂住¶
坐看青山到白頭¶
<pb:KR4h0142_WYG_026-22b>¶
陰森羣樹濕秋光橋下溪流接草堂聞有客来先出候¶
黄花邨落酒吹香¶
仙山曽謁大茅君橋裏桃花兩路分不道樓臺風雨上¶
又聞雞犬隔春雲¶
　　題畫　　　　　　　　　　　(明/)僧一初¶
石林霜葉錦斕斒南邨北邨秋意閒道人荘前一聲笛¶
放翁艇子出三山¶
　　題畫　　　　　　　　　　　(明/)孟　氏(名淑/卿)¶
<pb:KR4h0142_WYG_026-23a>¶
　嶺樹盤雲轉溪紆路亦斜晚来煙靄合無處認山家¶
　¶
　¶
　¶
　¶
　¶
　¶
　¶
<pb:KR4h0142_WYG_026-23b>¶
　¶
　¶
　¶
　¶
　¶
　¶
　¶
御定歴代題畫詩類巻二十六¶
