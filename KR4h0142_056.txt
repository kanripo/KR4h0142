# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.864593
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷五十六目錄
<pb:KR4h0142_WYG_056-1a>¶
　欽定四庫全書¶
御定厯代題畫詩類巻五十六目錄¶
　　行旅類¶
　　　題郭恕先雪霽江行圖(宋樓鑰/)¶
　　　題何侍御所藏雪霽江行圖(元王惲三首/)¶
　　　郭忠恕雪霽江行圖(明吳寛/)¶
　　　題江行圖(元錢惟善/)¶
　　　跋提刑王副使航海圖(元王惲二首/)¶
<pb:KR4h0142_WYG_056-1b>¶
　　　汶上早行圖(元張翥/)¶
　　　梁貢父學士江行阻風圖(元鄧文原/)¶
　　　題范才元湘江喚舟圖(宋朱喬年/)¶
　　　題别浦逺来舟圖(宋陳造/)¶
　　　江岸艤舟圖(金趙秉文/)¶
　　　風雨停舟圖(元元好問/)¶
　　　風雨回舟圖(元李孝光/)¶
　　　題夏珪風雨行舟圖(明僧来復/)¶
<pb:KR4h0142_WYG_056-2a>¶
　　奉皇姑魯國長公主教題所藏巨然江山行舟圖¶
　　　(元柳貫/)¶
　　題向伯共過峽圖(宋陳與義二首/)¶
　　題袁子仁所藏巴船出峽圖(元吳萊/)¶
　　吹簫出峽圖(元王冕/)¶
　　郭忠恕出峽圖(明貝瓊/)¶
　　題川船出峽圖(明僧宗衍/)¶
　　出峽圖(明僧宗泐/)¶
<pb:KR4h0142_WYG_056-2b>¶
　　題野渡風煙圖(宋陳造/)¶
　　過關渡水圖(金劉迎/)¶
　　秋江晩渡圖(元牟巘/)¶
　　秋江晚渡圖(元吳師道/)¶
　　張僧繇秋江晚渡圖(元黄公望/)¶
　　題秋江晚渡圖(元掲祐民/)¶
　　題秋江晩渡圖(元丁復/)¶
　　題秋江待渡圖(元錢選/)¶
<pb:KR4h0142_WYG_056-3a>¶
　　秋江待渡圖(元張雨/)¶
　　題秋江待渡圖(明劉崧/)¶
　　秋江待渡圖(明金幼孜/)¶
　　題秋江喚渡(元胡長孺/)¶
　　題雲溪待渡圖(元張翥/)¶
　　王維雪渡圖(元黄公望/)¶
　　題馬致逺清溪曉渡圖(明張以寧/)¶
　　雲溪曉泛圖(元李汾/)¶
<pb:KR4h0142_WYG_056-3b>¶
　　江船曉發圖(元王惲/)¶
　　題蘆洲夜泊圖(明張鳳翼/)¶
　　秋江夜泊圖(明僧宗泐/)¶
　　題文湖州湘中推篷圖(元李元珪/)¶
　　千里掀篷圖(明錢宰/)¶
　　題千里掀篷圖(明髙棅/)¶
　　題雪浦人歸圖(金劉迎/)¶
　　長江歸櫂圖(元程鉅夫/)¶
<pb:KR4h0142_WYG_056-4a>¶
　　夏珪晴江歸櫂圖(元黄公望/)¶
　　畫帳逺帆(唐皇甫冉/)¶
　　李咸熙江干帆影圖(元黄公望/)¶
　　題趙仲穆江圃歸帆圖(元張翥/)¶
　　春浦歸帆圖(元孟攀鱗/)¶
　　逺浦歸帆圖(明謝士元/)¶
　　題秋色歸舟圖(元僧至仁/)¶
　　風雨維舟圖(明李日華/)¶
<pb:KR4h0142_WYG_056-4b>¶
　　題宋㣲宗寒江歸櫂圖(明汪廣洋/)¶
　　題劉文偉府判收藏山莊夜歸圖(元龔璛/)¶
　　題陳推府南歸圖(明程敏政/)¶
　　自題晚歸圖(明龔詡/)¶
　　逺歸圖(明陳繼儒/)¶
　　風雨歸舟圖(元陶宗儀/)¶
　　題風雨歸舟圖(元丁鶴年/)¶
　　戴進風雨歸舟圖(明祝允明/)¶
<pb:KR4h0142_WYG_056-5a>¶
　　　侯仲冶風雨歸莊圖(元陶宗儀/)¶
　　　夏珪風雪歸莊圖(明髙啓/)¶
　　　風雪歸莊圖(明僧宗泐/)¶
　　　題風雪歸莊圖(明僧一初/)¶
　　　蔡淵仲散木菴歸来圖(元唐肅/)¶
　　　題少保楊澹菴江郷歸趣圖(明楊士竒/)¶
　　　髙太使吳淞歸興圖(明陳安/)¶
　　　題真仁夫畫巻(宋劉克莊/)¶
<pb:KR4h0142_WYG_056-5b>¶
　　　題畫(元貢性之/)¶
　　　題扇寄希仁(明謝承舉/)¶
　　　方文美畫(明張弼/)¶
　　　題畫(明程敏政/)¶
　　　題畫(明董其昌/)¶
　¶
　¶
御定厯代題畫詩類巻五十六目錄¶
#+PROPERTY: JUAN 卷五十六
<pb:KR4h0142_WYG_056-6a>¶
　欽定四庫全書¶
御定厯代題畫詩類卷五十六¶
　　行旅類¶
　　　題郭恕先雪霽江行圖　　　　(宋/)樓　鑰¶
　絶妙丹青郭恕先幻成雪霽大江船沿流更飽輕帆舉¶
　上水仍勞百丈牽捩柁長年渾欲動褰帷佳客若將仙¶
　侍親曽泛滄浪月猶記蘭成射䇿年¶
　　　題何侍御所藏雪霽江行圖(三首/)　(元/)王　惲¶
<pb:KR4h0142_WYG_056-6b>¶
　雪霽澄江照眼開常年日月蔽兵埃而今風物真堪畫¶
　滚滚行商兩浙来¶
　柏臺霜信肅江楓寒入黄茅瘴已空一線暮江春雪外¶
　枉將新意詫清雄¶
　炎瘴消殘一雪餘勾吳無地不亨衢江山正要燕公筆¶
　却㸃騾綱入畫圖¶
　　　郭忠恕雪霽江行圖　　　　　(明/)吳　寛¶
　路出三峽風颼颼江天雪霽宜行舟水枯灩澦髙突兀¶
<pb:KR4h0142_WYG_056-7a>¶
木葉落盡俱東流艨艟相聯蔽江下半空結構如危樓¶
兩舷之間可走馬主人恐是王益州獨嫌百物具篷底¶
如何不設戈與矛後繫一舟亦千斛什器滿載餘瓿甌¶
青簾翠幙互掩映綵繩錦纜紛綢繆玉爐頻爇沉香火¶
寒氣不到珊瑚鉤篙工柁師噤無語指落層冰誰為收¶
安得挽以百牯牛代汝僕夫力且休人生得意在富貴¶
郷里小兒驚宦游望中隱隱連逺洲深樹落照哀猿愁¶
日將暮矣泊何處萬里㡬轉青山陬狂仙畫筆窮㝠搜¶
<pb:KR4h0142_WYG_056-7b>¶
圖外意思令人求陶翁願棄五斗米未肯折腰從督郵¶
飄然輕颺孤舟去惟有葛巾猶在頭髙哉斯人誰與儔¶
嗚呼髙哉斯人誰與儔¶
　　題江行圖　　　　　　　　　(元/)錢惟善¶
七澤秋連楚雨昏布帆千里向荆門舟行莫近清湘泊¶
楓樹青青亦有猨¶
　　跋提刑王副使航海圖(二首/)　　(元/)王　惲¶
天險無踰海與江得人一葦即能航懸知恢廓髙宗志¶
<pb:KR4h0142_WYG_056-8a>¶
夢繞商巖夜月蒼¶
鱷翻鼉作大江流舟楫顛危咽棹謳忽展畫圖還自悟¶
當年風雨過封丘¶
　　汶上早行圖(上清張/道士寫)　　　　　(元/)張　翥¶
絳節前驅海日生川迴已見汶陽城數峰曉翠和煙濕¶
千樹春紅照地明原隰使華来煥爛河山風物入經營¶
憑君更寫千巗月與聽鸞笙夜夜聲¶
　　梁貢父學士江行阻風圖　　　(元/)鄧文原¶
<pb:KR4h0142_WYG_056-8b>¶
匡廬枕長江彭蠡居上游我幼不識風濤怒但喜青山¶
緜亘急櫓鳴中流老来行道増百憂山有虎兕水次多¶
蛟虯梁公示我江上圖空齋颯爽回髙秋想見飛㢘簸¶
蕩驅陽侯雷鼓動地萬貔貅連檣十日不得發何異駿¶
馬伏櫪鷹在韝行人徼福古祠下潔觴置酒㫖且柔小¶
姑倚絶岸彭郎渺孤洲脈脈關情隔煙水不如天孫絶¶
漢從牽牛明發風止江鏡浄楚天無際来櫂謳回首繫¶
舟處惟有參差煙樹飛鳬鷗世事翻覆那有定人生憂¶
<pb:KR4h0142_WYG_056-9a>¶
樂為誰謀慨彼東逝川白日不得須㬰留濯滄浪委浮¶
休買田結屋山之幽擷芳釣鮮亦足樂安用髙門列鼎¶
冠蓋誇鳴騶¶
　　題范才元湘江喚舟圖(用李居/仁韻)　(宋/)朱喬年¶
天涯投老鬢驚秋夢想長江碧玉流忽對畫圖揩病眼¶
失聲便欲喚歸舟¶
　　題别浦逺来舟圖　　　　　　(宋/)陳　造¶
道人毫端妙用幻出煙水淮南頻與東風商略㡬時送¶
<pb:KR4h0142_WYG_056-9b>¶
我歸帆¶
　　江岸艤舟圖　　　　　　　　(金/)趙秉文¶
逺村樹如薺近岸舟如月孤舟泊沙尾危檣見木末前¶
山景氣佳日暮涼風發時有渡頭人蕭蕭吹素髮¶
　　風雨停舟圖　　　　　　　　(元/)元好問¶
老木髙風作意狂青山和雨入微茫畫圖喚起扁舟夢¶
一夜江聲撼客牀¶
　　風雨回舟圖　　　　　　　　(元/)李孝光¶
<pb:KR4h0142_WYG_056-10a>¶
天昏地黒蛟龍惡風雨如山擘不開舟中自有刺蛟手¶
笑殺舟師捩舵回¶
　　題夏珪風雨行舟圖　　　　　　(明/)僧来復¶
君遊南越我西秦盡日江頭采白蘋無限波濤起平陸¶
順風休笑逆帆人¶
　　奉皇姑魯國長公主教題所藏巨然江山行舟圖¶
　　　　　　　　　　　　　　　　(元/)柳　貫¶
善畫如攻詩意到即竒警蓋其疎儁姿筆墨無容騁斂¶
<pb:KR4h0142_WYG_056-10b>¶
之縑楮間咫尺萬里景巨然作江山所得盡幽夐㝠深¶
風雨重曠朗雲霞屏秋光滿帆腹上下天一影白鳥不¶
盡飛楓林有維艇稍前牛渚磯却後瞿塘頂豈無乗航¶
戒尚想然犀炳巨靈制坤軸割截爾何猛至今氣淋漓¶
幅背出光耿人言此非畫與幻本同境然師豈幻者貞¶
勝以其靜我来覽遺迹皎若天機秉巫閭東北長岷蜀¶
西南永朱邸雪消初春暉浮藻井開圖望神州時節躬朝¶
請慨思禹成功重喜殷邦靖將鑄岳牧金明堂安九鼎¶
<pb:KR4h0142_WYG_056-11a>¶
　　題向伯共過峽圖(二首/)　　　　(宋/)陳與義¶
旌旗翻日淮南道興罷歸来雪滿船正有佛元無處著¶
獨將佳句了山川¶
過峽新圖世所傳峽中猶説泛舟仙柱天勲業須君手¶
借我茅齋看十年¶
　　題袁子仁所藏巴船出峽圖　　(元/)吳　萊¶
巴山一帶髙崔嵬巴江萬里從天来前夫疾挽後夫推¶
黄牛白狗迎船開曉風東回水西上灩澦堆頭伏如象¶
<pb:KR4h0142_WYG_056-11b>¶
盤旋鳥道怕張帆汨沒龍淵驚掉槳世人性命重濤波¶
吳鹽蜀麻得利多怪石急流須勇退貪夫險魄漫悲歌¶
神禹釃江江更惡五丁鑿路空巖崿巴船可坐尚髮危¶
棧閣能行終淚落嗟兹舉目無不然直愁平地即山川¶
至喜亭邊聊酹酒長年三老好攤錢¶
　　吹簫出峽圖　　　　　　　　(元/)王　冕¶
巔崖峭絶撐碧空倒挂老松如老龍奔流落峽噴白雲¶
石角險過百丈洪我昔放舟從此出牽柁失勢氣欲折¶
<pb:KR4h0142_WYG_056-12a>¶
春風回首三十年至今認得山頭月草堂清晨看圖畫¶
畫裏之人閒似我波濤洶湧都不知横簫自向船中坐¶
酒壺茶具船上頭江山滿眼隨處游安得更喚元丹丘¶
相攜共上黄鶴樓¶
　　郭忠恕出峽圖　　　　　　　(明/)貝　瓊¶
巫峽何危哉夾拱如龍門禹治九州不得到此峽口水¶
作雷霆奔問汝江中人㡬日三巴去峩眉五月銷古雪¶
灩澦堆深虎須怒巫峽之險安可攀胡為吳檣楚柁日¶
<pb:KR4h0142_WYG_056-12b>¶
日来徃乎其間髙堂中有如花顔銀屏翠箔青春閒涉¶
此萬里道經年猶未還黄金不買死直欲髙南山汝舟¶
非龍汝非虎黿鼉出沒饞蛟舞前者已脱後者號江神¶
無情天又雨石巉巖兮利刄攢一葉宛轉行千盤覩此¶
魂魄悸豈待杜宇夜叫猿聲酸安得鑿之盡平土萬古¶
不識風波苦¶
　　題川船出峽圖　　　　　　　(明/)僧宗衍¶
瞿塘險為三峽門兩岸束急洪濤奔十丈江船萬斛力¶
<pb:KR4h0142_WYG_056-13a>¶
一篙失勢原無根前船纔過後船出蜀商来徃無虚日¶
君不見人間行路難咫尺風波永相失¶
　　出峽圖　　　　　　　　　　(明/)僧宗泐¶
瞿塘水如馬五月不可下兩舟何處来披圖一驚詫前¶
行稍趨平勢若閒暇者後来方履險衆篙不停把巖迴¶
古木披峡束哀湍瀉嗟爾駕舟人安危在操舍¶
　　題野渡風煙圖　　　　　　　(宋/)陳　造¶
畫師毫素筌蹄波光野色凄迷舟艤樹陰欲動魚驚帆¶
<pb:KR4h0142_WYG_056-13b>¶
影應低¶
　　過關渡水圖　　　　　　　　(金/)劉　迎¶
短車無復駕青牛散䇿方来對白鷗煙水從容許君獨¶
暫須分我一船秋¶
　　秋江晚渡圖　　　　　　　　(元/)牟　巘¶
晚来江上鯉魚風十里青山一望中自是欲歸人意急¶
等閒付與濟川功¶
　　秋江晩渡圖　　　　　　　　(元/)吳師道¶
<pb:KR4h0142_WYG_056-14a>¶
十年吳楚客西東展巻髙歌興未窮渺渺孤舟呼不得¶
好山無數夕陽中¶
　　張僧繇秋江晩渡圖　　　　　(元/)黄公望¶
何處行来湖海流思歸憑倚隔溪舟楓林無限深秋色¶
不動居人一㸃愁¶
　　題秋江晚渡圖　　　　　　　(元/)掲祐民¶
柰榆株櫟楓樗村古臺半隱溪林根短橋細路入幽徑¶
斷無人屋誰郷枌逺山㣲雲出木杪白沙丹葉隨洲痕¶
<pb:KR4h0142_WYG_056-14b>¶
岸莎時方蘸淨潦天霜氣欲浮黄昬一舟横衝破秋色¶
中有坐客知奚云應言去早失歸晩夕陽下擲潛無曛巾¶
衣各振離舸散到家定未關柴門吳越小景重摸索江¶
湘雅致費討論豈無片壑可與共漁樵逸樂同雞豚彼¶
翁欣還倚杖屨誰能無酒妻兒温我生只為書儋誤披¶
卷坐對真消魂黄金郿塢不若此浣花書屋翻能存還¶
君圖巻百感歎武陵溪上難尋源不能忘者舊山麓春¶
日起處思聞猨¶
<pb:KR4h0142_WYG_056-15a>¶
　　題秋江晩渡圖　　　　　　　(元/)丁　復¶
白雲在青山紅葉爛無數亦有冬青枝長松共如故茅¶
堂當樹間江光澹凝素扁舟不可呼誰令汝来暮¶
　　題秋江待渡圖　　　　　　　(元/)錢　選¶
山色空濛翠欲流長江清澈一天秋茅茨落日寒煙外¶
久立行人待渡舟¶
　　秋江待渡圖　　　　　　　　(元/)張　雨¶
郁木坑頭蕭侍郎負薪歸去趂溪航解包席地彼誰子¶
<pb:KR4h0142_WYG_056-15b>¶
日暮途窮話尚長¶
　　題秋江待渡圖(為蕭學/士賦)　　　　(明/)劉　崧¶
小航衝風岸將及行人下馬沙頭立水闊雲深野渡閒¶
天寒日暮歸心急人生行役安可休到江路盡還通舟¶
誰能裹足山中老不識風波一日愁¶
　　秋江待渡圖　　　　　　　　(明/)金幼孜¶
秋山疊疊映雲蘿渺渺長空接逺波日暮小舟爭渡急¶
行人休唱竹枝歌¶
<pb:KR4h0142_WYG_056-16a>¶
　　題秋江喚渡　　　　　　　　(元/)胡長孺¶
道傍木葉如渥丹歸急不知行路難青嶂碧溪自喚渡¶
蹇驢破帽秋(一作/西)風寒裹頭長鬚甚徳色肩輕不借有¶
餘力人間塵土深復深謹勿重賦招隐吟¶
　　題雲溪待渡圖　　　　　　　(元/)張　翥¶
晉陽山中蒲村渡斷坂連岡疊煙樹横汾水落流更急¶
客子西歸迫秋暮朔風轉雨作雪飛倚蓋沙頭泥沒屨¶
後来者誰須我友望望津船出前漵濕雲撲地邊鴻驚¶
<pb:KR4h0142_WYG_056-16b>¶
危橋挂岸征馬生樵家有徑凍葉平土牀火煖無人聲¶
亂峰倒倚白石爛空壑半壓冰槎横歸来想像猶眼底¶
詎擬褐夫能畫此溪明雪淨古色起一片荒寒在窗几¶
歲晚逺游吾倦矣¶
　　王維雪渡圖　　　　　　　　(元/)黄公望¶
摩詰仙遊五百年畫稱雪渡未能傳只因曽入宣和府¶
珍重令人綴短篇¶
　　題馬致逺清溪曉渡圖　　　　(明/)張以寧¶
<pb:KR4h0142_WYG_056-17a>¶
今晨髙卧不出戸歲晏黄塵九衢霧美人逺别索題詩¶
眼明見此清溪之曉渡溪傍秀林昨夜雨落花一寸無¶
行路歌闌桃葉人斷腸艇子招招過溪去紅日青霞半¶
晦明白雲碧嶂相吞吐詩成君别我亦歸此景宛是經¶
行處我呼九曲峯前船君帆正渡瀟湘渚鴈去㝠㝠紅¶
葉天猿啼厯厯青楓樹是時美人不相見我思美人美¶
無度美人之材濟時具我老但有滄洲趣他日開圖思¶
我時溪上春深采芳杜¶
<pb:KR4h0142_WYG_056-17b>¶
　　雲溪曉泛圖　　　　　　　　(元/)李　汾¶
曉景澹明月落影潭西丘晴川挂煙樹光拂雲河流楓¶
林入行色關山生白頭羨羨畫中人憶我秦川游君帆¶
渺何許儻下滄浪洲滄浪吾有約寄謝同盟鷗¶
　　江船曉發圖　　　　　　　　(元/)王　惲¶
漠漠溪煙凍不飛一船煙火曉光遲風篷冷泛東山月¶
似我茶洋早發時¶
　　題蘆洲夜泊圖　　　　　　　(明/)張鳳翼¶
<pb:KR4h0142_WYG_056-18a>¶
澤國煙波别有天敢論舟楫濟長川許多風浪都經過¶
纔得蘆花一夜眠¶
　　秋江夜泊圖　　　　　　　　(明/)僧宗泐¶
舊遊不省是何年曽向山陰夜泊船鐘磬逺来青嶂外¶
帆檣敧出碧灣前蘆洲月白鴈初下竹屋燈紅客未眠¶
欲訪支郎無處覓至今清興尚悠然¶
　　題文湖州湘中推篷圖　　　　(元/)李元珪¶
岳王樓前湖水邊離歌驚覺鷓鴣眠生綃一幅秋雲亂¶
<pb:KR4h0142_WYG_056-18b>¶
又上江南客子船¶
　　千里掀篷圖　　　　　　　　(明/)錢　宰¶
空濛一片隱菰蘆隔水青山對酒徒作客豈能躭寂寞¶
好詩強半在江湖可憐有夢長縈繞曽記將身入畫圖¶
千里掀篷知有意郷船相遇問歸途¶
　　題千里掀篷圖(效常/建體)　　　　　(明/)髙　棅¶
日沒川路闊松陰澄晩流掀篷卧天色超忽江潭秋渚¶
月鏡中浄孤暉漾輕舟心將空際雲身與波上鷗了視¶
<pb:KR4h0142_WYG_056-19a>¶
無外物曠然神逺游予亦滄浪情從君問方洲¶
　　題雪浦人歸圖　　　　　　　(金/)劉　迎¶
亂目寶花雨過眉斑竹笻拏音迎畫鷁喜態動烏龍水¶
鏡千江月風琴萬壑松遥知永今夕情話得從容¶
　　長江歸櫂圖　　　　　　　　(元/)程鉅夫¶
藹藹天始晴蒼蒼景將晚江波日東流游子何時返¶
　　夏珪晴江歸櫂圖　　　　　　(元/)黄公望¶
漠漠江天吳楚分㡬重樹色㡬重雲客心已逐歸帆好¶
<pb:KR4h0142_WYG_056-19b>¶
誰道溪邊有隱君¶
　　畫帳逺帆　　　　　　　　　(唐/)皇甫冉¶
朝見巴江客暮見巴江客雲帆儻暫停中路陽臺夕¶
　　李咸熈江干帆影圖　　　　　(元/)黄公望¶
髙閣崔嵬瞰碧江布帆歸去鳥雙雙無邊樹色千峰秀¶
一片晴光落短窗¶
　　題趙仲穆江圃歸帆圖　　　　(元/)張　翥¶
西施浦頭鴻鴈聲苧蘿山下於莬行前村路暗愁未到¶
<pb:KR4h0142_WYG_056-20a>¶
迴首海天秋月生¶
　　春浦帆歸圖　　　　　　　　(元/)孟攀鱗¶
涵空水色碧於苔照眼山光翠作堆疑是桃花源上客¶
輕舟天外得春来¶
　　逺浦歸帆圖　　　　　　　　(明/)謝士元¶
日暮大江平依微見歸艇㡬幅飽西風須㬰楚天迥¶
　　題秋色歸舟圖　　　　　　　(元/)僧至仁¶
滿目烽煙萬國秋江山何處可追遊吳淞水落鱸魚美¶
<pb:KR4h0142_WYG_056-20b>¶
風雨歸来一釣舟¶
　　風雨維舟圖　　　　　　　　(明/)李日華¶
江店酒香花正穠午潮初上碧連空篷籠暫掩蕭蕭雨¶
柳外晴霞一縷紅¶
　　題宋徽宗寒江歸櫂圖　　　　(明/)汪廣洋¶
怪石竒花擁汴都上皇行樂在蓬壺不將深慮防侵侮¶
却把閒情托畫圖野艇風髙晴雪重江天水闊暮雲孤¶
斷鴻一去無消息啼殺延秋頭白烏¶
<pb:KR4h0142_WYG_056-21a>¶
　　題劉文偉府判收藏山莊夜歸圖(元/)龔　璛¶
盤桓長松樹莽蒼歸薄暮惟應門外山見我蹇驢去泠¶
泠野水聲候子莊上路亦有東鄰僧分卧清寒處¶
　　題陳推府南歸圖　　　　　　(明/)程敏政¶
萬歲聲中奏禮成一陽生處數歸程恩沾上國如春育¶
路下中原似掌平朔氣侵車憑酒遣寒風吹木助詩鳴¶
蹇予亦作朝陵使望别難勝此日情¶
　　自題晩歸圖　　　　　　　　(明/)龔　詡¶
<pb:KR4h0142_WYG_056-21b>¶
紅樹離離映夕暉水天空闊鴈髙飛扁舟一箇輕如葉¶
常載先生半醉歸¶
　　逺歸圖　　　　　　　　　　(明/)陳　繼¶
杜宇一聲春盡楊花千里人歸半捲東風羅幕任教雙¶
燕飛飛¶
　　風雨歸舟圖　　　　　　　　(元/)陶宗儀¶
山雨溪風晩未休蕭蕭落葉滿汀洲漁船罷釣歸何處¶
眼底狂瀾正可愁¶
<pb:KR4h0142_WYG_056-22a>¶
　　題風雨歸舟圖　　　　　　　(元/)丁鶴年¶
昔向滄浪弔獨醒中流風雨正揚舲江空風巻潮頭白¶
野曠雲迷峴首青挂席正思遺珮浦推篷已過濯纓亭¶
襄陽耆舊今安在撫几長歌對畫屏¶
　　戴進風雨歸舟圖　　　　　　(明/)祝允明¶
黄陵廟下瀟湘浦西風作寒東作雨鷓鴣啼舌到無聲¶
誰管行人望家苦柳州刺史幸不違長沙太傅音塵非¶
翠蛾斑管在何處萬古重華呼不歸¶
<pb:KR4h0142_WYG_056-22b>¶
　　侯仲冶風雨歸莊圖　　　　　(元/)陶宗儀¶
黒雨横江天漠漠饞蛟怒吼驚濤作扁舟冒險且歸来¶
正恐明朝風更惡¶
　　夏珪風雪歸莊圖　　　　　　(明/)髙　啓¶
江雲粘波晚糢糊青山忽失如忘逋乾坤瑩淨冰作壺¶
春意散入千林枯野橋古渡行人無清響瑟索鳴殘蘆¶
江天萬里一老夫短蓑如蟻舟如鳬魚寒入泥不上罛¶
歸来逺識漁村孤柴門夜叩聞犬呼逕竹壓折誰相扶¶
<pb:KR4h0142_WYG_056-23a>¶
山妻自炊稚子沽不羨炙肉圍紅爐嗟余客遊歲屢徂¶
詩囊隨驢走髯奴長安何處覓酒徒飛花撲頭帽不烏¶
旅舎無夢還江湖慙對風雪歸莊圖¶
　　風雪歸莊圖　　　　　　　　(明/)僧宗泐¶
山路獨歸翁手攜一壺酒千林雪正深扁舟在溪口茅¶
茨闞石根垂蘿穿戸牖江城看圖人㡬囘興歎久¶
　　題風雪歸莊圖　　　　　　　(明/)僧一初¶
北風號枯林寒雲沒西嶺歸翁雪滿笠欲渡愁日暝孤¶
<pb:KR4h0142_WYG_056-23b>¶
舟斷磯下驚浪無時靜遂令世外人感此畫中景¶
　　蔡淵仲散木菴歸来圖　　　　(元/)唐　肅¶
虎觀紬書罷龍江返棹初白金君賜重黄髮宦情疎浩¶
蕩芝山色蕭條散木居春田猶及種歸理白雲鉏¶
　　題少保楊澹菴江郷歸趣圖　　(明/)楊士竒¶
巴陵西畔楚江分曽泛湖波望嶽雲借得君山小龍笛¶
月明吹向洞庭君¶
　　髙大使吳淞歸興圖　　　　　(明/)陳　安¶
<pb:KR4h0142_WYG_056-24a>¶
楓落吳江白鴈飛天涯遊子正思歸香消夜月青綾被¶
涼入秋風白紵衣江浦蒹葭含宿雨驛亭楊柳帶斜暉¶
分明記得西湖上載酒蘭舟近翠微¶
　　題真仁夫畫巻　　　　　　　(宋/)劉克莊¶
草木黄落水雲莽蒼孤舟卸帆凍鴈失行昔余逺遊沿¶
灕泝湘堠長店疎僕痡馬僵行李蕭然有詩滿囊今其¶
老矣寧志四方撫巻追思厯厯不忘¶
　　題畫　　　　　　　　　　　(元/)貢性之¶
<pb:KR4h0142_WYG_056-24b>¶
雨蒲煙草接風湍望入蒼梧九㸃寒怪得歸帆如馬健¶
有人樓上倚䦨干¶
　　題扇寄希仁　　　　　　　　(明/)謝承舉¶
雪晴莎暖忽離家北去頻看鴈影斜回首江南春漸老¶
東風開到紫荆花¶
　　方文美畫　　　　　　　　　(明/)張　弼¶
花落春歸客未歸仲宣樓上倚斜暉故園遥在三江外¶
緑遍蘼蕪燕子飛¶
<pb:KR4h0142_WYG_056-25a>¶
　　　題畫(送敏聦弟/還河南)　　　　　　　(明/)程敏政¶
　西風吹徹桂花秋欲去珍禽不自由無限人間離别意¶
　海天明月照髙樓¶
　　　題畫(送人歸/江西)　　　　　　　　(明/)董其昌¶
　歸鴻别鶴夜鐘殘徙倚霜庭醉不歡頗憶故山寒翠否¶
　天涯相向畫中看¶
　¶
　¶
<pb:KR4h0142_WYG_056-25b>¶
　¶
　¶
　¶
　¶
　¶
　¶
　¶
御定厯代題畫詩類卷五十六¶
