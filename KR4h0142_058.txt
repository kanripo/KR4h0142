# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.911102
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷五十八目録
<pb:KR4h0142_WYG_058-1a>¶
　欽定四庫全書¶
御定厯代題畫詩類卷五十八目録¶
　　仕女類¶
　　　倚竹圖(宋范成大/)¶
　　　倚竹圖(元王惲三首/)¶
　　　脩竹士女圖(元張雨/)¶
　　　脩竹美人圖(明王燧/)¶
　　　翠竹黄花二仕女圖(明徐賁二首/)¶
<pb:KR4h0142_WYG_058-1b>¶
　　　脩竹仕女(明姚綸/)¶
　　　脩竹仕女(明吳寛/)¶
　　　題沈侗齋脩竹仕女(明文徴明/)¶
　　　嗅梅圖(宋范成大/)¶
　　　嗅梅圖(金李仲略/)¶
　　　題梅花仕女(元李元珪/)¶
　　　梅邊美人(明夏寅/)¶
　　　梅樹美人畫(明徐渭/)¶
<pb:KR4h0142_WYG_058-2a>¶
　　梧桐仕女圖(元郯韶/)¶
　　梧桐仕女圖(明鄒亮/)¶
　　題碧梧美人(元華幼武/)¶
　　題馮叔才芭蕉仕女(元鄭洪/)¶
　　題芭蕉美人圖(元楊維楨/)¶
　　芭蕉仕女(元張天英二首/)¶
　　芭蕉仕女圖(元郯韶/)¶
　　芭蕉美人圖(明高啓/)¶
<pb:KR4h0142_WYG_058-2b>¶
　　題芭蕉仕女(明高啓/)¶
　　紅緑蕉二女圖(明楊基二首/)¶
　　題芭蕉仕女(明文彭/)¶
　　芭蕉美人圖(明朱諫/)¶
　　芭蕉美人(明夏寅/)¶
　　題芭蕉仕女(明唐寅/)¶
　　芭蕉仕女(明闕名/)¶
　　蕉萱仕女(明唐庠/)¶
<pb:KR4h0142_WYG_058-3a>¶
　　題美人翦牡丹(元李祈/)¶
　　題牡丹仕女圖(明錢宰/)¶
　　題辛夷仕女圖(元秦約/)¶
　　海棠仕女圖(明鄭瀱/)¶
　　題桂花美人(明高啓/)¶
　　翦花仕女(元張昱/)¶
　　題撚花仕女圖(元楊維楨/)¶
　　㸔花仕女圖(元倪瓚/)¶
<pb:KR4h0142_WYG_058-3b>¶
　　劉曜卿畫折花宫女(元張昱/)¶
　　折花背立二美人圖(明徐賁二首/)¶
　　折花仕女(明楊基/)¶
　　折花仕女(明沈周/)¶
　　折花仕女(明姚綬/)¶
　　題折花美人圖(明徐渭/)¶
　　宫女賞花圖(元袁桷/)¶
　　題張彦明所藏翦紙惜花春起早圖(元岑安卿/)¶
<pb:KR4h0142_WYG_058-4a>¶
　　題美人惜花圖(明張鳯翼/)¶
　　花前獨立圖(明錢宰/)¶
　　簪花圖(明陳繼儒/)¶
　　鬬草圖(明張鳯翼/)¶
　　美人撲蝶圖(明髙啓/)¶
　　題美人撲蝶圖(明王偁/)¶
　　觀蝶仕女(明楊基/)¶
　　馴鶴圖(金王予可/)¶
<pb:KR4h0142_WYG_058-4b>¶
　　内人臂白鸚鵡圖(元陳深/)¶
　　題鸚鵡仕女圖(元張昱/)¶
　　題宫人調鸚圖(明王世貞/)¶
　　題李亮功家周昉畫美人琴阮圖(宋黄庭堅/)¶
　　内人阮琴圖(元陳高/)¶
　　題美人琴阮圖(元□韶/)¶
　　美人摘阮圖歌(明高啓/)¶
　　題摘阮圖(明王世貞/)¶
<pb:KR4h0142_WYG_058-5a>¶
　　為錢理容題美人月琴圖(明湯𦙍勣/)¶
　　題美人彈琴圖(明張鳯翼/)¶
　　題二宫人琴壺圖(元薩都拉/)¶
　　題張叔厚描琵琶仕女(元熊夢祥/)¶
　　題琵琶仕女圖(元宋本先/)¶
　　題張叔厚畫琵琶仕女(元鄭東/)¶
　　琵琶仕女(明祝允明/)¶
　　抱琵琶偶竚蕉陰美人(明徐渭/)¶
<pb:KR4h0142_WYG_058-5b>¶
　　題美人彈箜篌圖(明張鳯翼/)¶
　　周昉横笛圖(元張憲/)¶
　　吹笛仕女圖(明張泰/)¶
　　夜月吹簫圖(元王翰/)¶
　　周昉按樂圖(元李俊民/)¶
　　周昉按樂圖(元張翥/)¶
　　舞姬脱鞋歌題畫(明楊慎/)¶
　　舞困圖(明郭武/)¶
<pb:KR4h0142_WYG_058-6a>¶
　　　宫女度曲圖(元袁桷/)¶
　　　宫娥奕碁圖(元袁桷/)¶
　　　題雙陸仕女(明貝瓊/)¶
　¶
　¶
　¶
　¶
　¶
<pb:KR4h0142_WYG_058-6b>¶
　¶
　¶
　¶
　¶
　¶
　¶
　¶
御定厯代題畫詩類卷五十八目錄¶
#+PROPERTY: JUAN 卷五十八
<pb:KR4h0142_WYG_058-7a>¶
　欽定四庫全書¶
御定厯代題畫詩類卷五十八¶
　　仕女類¶
　　　倚竹圖　　　　　　　　　　(宋/)范成大¶
　輕薄人情翻覆手冰容却耐幽居乆闗中舊事逐春休¶
　付與行人莫迴首目送斜陽忘却歸竹風揺曳翠羅衣¶
　君㸔脈脈無言處中有杜陵飢客詩¶
　　　倚竹圖(三首/)　　　　　　　　(元/)王　惲¶
<pb:KR4h0142_WYG_058-7b>¶
　錦字挑香翠易顰一枝脩竹立湘裙定情正在冰霜操¶
　不到琴臺日暮雲¶
　粉香沾袖怯輕寒都著幽情寄竹間多是楚山湘水怨¶
　不應空待賣珠還¶
　天寒翠袖儘輕盈暮倚湘筠思不勝何異澗阿幽隠士¶
　長材空抱乏賔興¶
　　　脩竹仕女圖　　　　　　　　(元/)張　雨¶
　空谷佳人玉珮璫琅玕斜搭領巾長杜陵野老多才思¶
<pb:KR4h0142_WYG_058-8a>¶
解道風吹細細香¶
　　脩竹美人圖　　　　　　　　(明/)王　燧¶
蘭膏香膩盤雲緑愁鎖春山黛痕蹙天寒日暮悄無言¶
翠袖盈盈倚脩竹脩竹無心亦有情竹花結實珠繁榮¶
秦樓人去彩鸞杳湘江種得相思成相思有種何時歇¶
竹上年年怨離别千古魂銷怨不銷涙紅染作鴛鴦血¶
　　翠竹黄花二仕女圖(二首/)　　　(明/)徐　賁¶
蘿屋煙緜斂㣲夕錦瑟罷彈機罷織寒濃翠薄妒蟬衫¶
<pb:KR4h0142_WYG_058-8b>¶
竹色摇風競疎碧鳯聲天逺誰能聞緑蛾黛影愁不分¶
楚山九㸃昨宵夢淚花染盡瀟湘雲¶
翠衫輕薄裁新蟬琅玕獻碧爭秋妍愁縈翠黛向誰是¶
望中九㸃芙蓉煙淚簇霜痕紫雲淺曉色初凝寒意軟¶
賣珠小婢未還家倚風獨㸔黄菊花¶
　　脩竹仕女　　　　　　　　　(明/)姚　綸¶
瑶臺無信托青鸞一寸芳心思萬端更向東風倚脩竹¶
翠衫禁得㡬多寒¶
<pb:KR4h0142_WYG_058-9a>¶
　　脩竹仕女圖　　　　　　　　(明/)吳　寛¶
曽讀杜甫佳人篇佳人今向畫圖傳練裙縞袂春風裏¶
不減花神并水仙牽蘿補屋居空谷日暮依然倚脩竹¶
只隔西鄰短短牆楊花榆莢紛相逐¶
　　題沈侗齋脩竹仕女　　　　　(明/)文徴明¶
開盡閒花草漫坡青春零落奈愁何詩人自惜鉛華冷¶
翻出天寒翠袖歌¶
　　嗅梅圖　　　　　　　　　　(宋/)范成大¶
<pb:KR4h0142_WYG_058-9b>¶
雪意勒花愁未解背陰一朶寒先退東風還是去年香¶
不比人心容易改宿酒瞢騰正耐春花枝人面兩時新¶
相㸔好作風流伴只恐花枝却妬人¶
　　嗅梅圖　　　　　　　　　　(金/)李仲略¶
朧朧霽色冷黄昏缺月疎籬水外村人在天涯花在手¶
一枝香雪寄銷魂¶
　　題梅花仕女　　　　　　　　(元/)李元珪¶
夢裏尋香出曉城一聲殘角暗魂驚美人不作羅浮夢¶
<pb:KR4h0142_WYG_058-10a>¶
獨倚梅花㸔月明¶
　　梅邊美人　　　　　　　　　(明/)夏　寅¶
欲向東風問早春閒來花底歩香塵試㸔一種嬋娟態¶
即是羅浮夢裏人¶
　　梅樹美人畫　　　　　　　　(明/)徐　渭¶
霜重衾單少婦孤遼西秋半去征夫至今不寄一行字¶
欲寄梅花花尚無¶
　　梧桐仕女圖　　　　　　　　(元/)郯　韶¶
<pb:KR4h0142_WYG_058-10b>¶
厭厭㣲歩出深宫露濕紅綃怯晚風爭信長門今夜月¶
肯分清影照梧桐¶
　　梧桐仕女圖(為錢孟/實題)　　　　　(明/)鄒　亮¶
蘭膏膩滑金釵溜繡帶斜分軃香袖瑣窗睡起思嬌慵¶
練裙六幅湘波皺月轉虗櫩風滿林碧雲迢遞銀河深¶
香塵不到襪羅冷下階踏碎梧桐陰梧桐老去孫枝長¶
枝上鳯凰棲兩兩憑誰巧斲琴瑟成諧奏宫商協幽響¶
蕭郎不歸春意闌夢繞梨雲花作團銀塘露冷芙蓉老¶
<pb:KR4h0142_WYG_058-11a>¶
錦鴛怨入秋風寒楚雲湘水鱗鴻杳兩㸃春山愁不埽¶
低徊顧影悄無言明朝只恐朱顔老¶
　　題碧梧美人　　　　　　　　(元/)華幼武¶
晩涼新著絳綃衣月淡香階歩玉墀却怕姮娥妒顔色¶
鳯皇枝下立多時¶
　　題馮叔才芭蕉仕女　　　　　(元/)鄭　洪¶
楊花夢覺春陰陰鳯釵綰髻雙黄金守宫血冷臂如削¶
豆䓻繭紅愁正深羅衣熨帖沈煙縷恨身不作雙飛羽¶
<pb:KR4h0142_WYG_058-11b>¶
芭蕉心折郎未歸蔍蔥花開淚如雨¶
　　題芭蕉美人圖　　　　　　　(元/)楊維楨¶
髻雲淺露月牙彎獨立西風意自閒書破緑蕉雙鳯尾¶
不隨紅葉到人間¶
　　芭蕉仕女(二首/)　　　　　　　(元/)張天英¶
為愛芭蕉歩玉除雲根飛翠濕霞裾蕊珠宫裏歸期近¶
懶把芳心葉上書¶
瑶砌春陰翠氣明玉顔彷彿見飛瓊幽懷自厭黄金屋¶
<pb:KR4h0142_WYG_058-12a>¶
閒向芭蕉花下行¶
　　芭蕉仕女圖　　　　　　　　(元/)郯　韶¶
玉階風細漏遲遲月冷笄珈鬢影垂怪底新凉滿團扇¶
紅蕉花下立多時¶
　　芭蕉美人圖　　　　　　　　(明/)高　啓¶
琴罷咏春朝餘酲吸露銷詩成無落葉聊為冩芭蕉¶
　　題芭蕉仕女　　　　　　　　(明/)高　啓¶
秋宫睡起試生羅閒向芭蕉石畔過怪底早涼欺匣扇¶
<pb:KR4h0142_WYG_058-12b>¶
夜來葉上雨聲多¶
　　紅緑蕉二女圖(二首/)　　　　　(明/)楊　基¶
兩樹紅蕉隔禁扉曉涼攜伴試羅衣金鈴小犬迎人吠¶
應怪秋來出院稀¶
為折芙蓉向御溝碧羅衣薄又驚秋侍兒剛道新凉好¶
不解芭蕉與扇愁¶
　　題芭蕉仕女　　　　　　　　(明/)文　彭¶
雲鬢冰肌態横生瑶階瓊砌照人明午窗夢醒渾無事¶
<pb:KR4h0142_WYG_058-13a>¶
閒㸔芭蕉獨自行¶
　　芭蕉美人圖　　　　　　　　(明/)朱　諫¶
何處飛花減春色一葉芭蕉轉深碧薫風窗下似酒濃¶
玉顔一醉嬌無力芭蕉正好窗下㸔翠眉掩映憑䦨干¶
莫遣西風剪梧葉滿庭白露生清寒君不見玉環舊日¶
㸔牡丹玻瓈進酒君王歡馬嵬山前墮青草香囊不返¶
蓬萊魂至今野燒連髙原圖畫芭蕉何足言¶
　　芭蕉美人　　　　　　　　　(明/)夏　寅¶
<pb:KR4h0142_WYG_058-13b>¶
曉妝纔罷思徘徊羅襪輕移歩緑苔試向芭蕉問春信¶
一緘芳札為誰開¶
　　題芭蕉仕女　　　　　　　　(明/)唐　寅¶
獸額朱扉小院深緑窗含霧静愔愔有人獨對芭蕉坐¶
因為春愁不放心¶
　　芭蕉仕女　　　　　　　　　(明/)闕　名¶
獨立徘徊意若何羊車聲已過鑾坡黄金屋裏春風面¶
不及芭蕉雨露多¶
<pb:KR4h0142_WYG_058-14a>¶
　　蕉萱仕女　　　　　　　　　(明/)唐　庠¶
羅襪生香踏軟沙釵横玉燕鬢鬆鴉春心正似芭蕉卷¶
羞見宜男並蔕花¶
　　題美人翦牡丹　　　　　　　(元/)李　祈¶
沉香亭北玉䦨干占盡風流是牡丹揀取一枝和露翦¶
殷勤留向手中㸔¶
　　題牡丹仕女圖　　　　　　　(明/)錢　宰¶
樂府黎園曲漫裁内家新奏牡丹開下階立得花陰轉¶
<pb:KR4h0142_WYG_058-14b>¶
李白承宣詔未來¶
　　題辛夷仕女圖　　　　　　　(元/)秦　約¶
辛夷破花香霧寒翠檻十二朱䦨干九鸞釵墮釧籠玉¶
綽態温温睡新足蹙金裙衩繡裲襠背人不語㸔春光¶
重屏吹香隔瑶地塗抹花房紫霞膩衆中偏數好容色¶
獨倚東風瘦無力歌鬟倭墮惱多情血㸃守宫珠汗濕¶
鬱金堂前春日斜鈿筝按曲度窗紗相思不逐綵雲散¶
夢隨蝴蝶飛東家¶
<pb:KR4h0142_WYG_058-15a>¶
　　海棠仕女圖　　　　　　　　(明/)鄭　瀱¶
東風蕩漾百花潭翠袖迎風酒半酣好鳥隔窗催曉色¶
美人殘夢到江南¶
　　題桂花美人　　　　　　　　(明/)髙　啓¶
桂花庭院月紛紛按罷霓裳酒半醺折得一枝攜滿袖¶
羅衣今夜不須熏¶
　　翦花仕女　　　　　　　　　(元/)張　昱¶
咫尺芳叢豔色深蜂情蝶思兩難禁㸔來莫用閒惆悵¶
<pb:KR4h0142_WYG_058-15b>¶
翦下春風一寸心¶
　　題撚花仕女圖　　　　　　　(元/)楊維楨¶
冩罷桃花扇底詩木香手撚小枝枝靈犀一㸃春心密¶
不許牆東野啑知¶
　　㸔花仕女圖　　　　　　　　(元/)倪　瓚¶
畫圖常識春風面雲霧衣裳楚楚裁為問人間春㡬許¶
石欄西畔牡丹開¶
　　劉曜卿畫折花宫女　　　　　(元/)張　昱¶
<pb:KR4h0142_WYG_058-16a>¶
栁風草露欲沾衣又是宫中上直時好把桃花多折盡¶
免教吹作落紅飛¶
　　折花背立二美人圖(二首/)　　　(明/)徐　賁¶
女伴今朝出較遲獨來園裏候多時對花可是無言説¶
懊恨春風許自知¶
繡罷春衫出閣遲辛夷花下立多時内園且是無人到¶
不省含羞怕見誰¶
　　折花仕女　　　　　　　　　(明/)楊　基¶
<pb:KR4h0142_WYG_058-16b>¶
玉奴催報海棠開及早梳頭出鏡臺便揀一枝和露折¶
六宫惟我最先來¶
　　折花仕女　　　　　　　　　(明/)沈　周¶
去年人别花正開今日花開人未回紫恨紅愁千萬種¶
春風吹入手中來¶
　　折花仕女　　　　　　　　　(明/)姚　綬¶
愛濯薔薇露凌晨試折來低鬟猶未插含笑傍妝臺¶
　　題折花美人圖　　　　　　　(明/)徐　渭¶
<pb:KR4h0142_WYG_058-17a>¶
髙髻阿那長袖垂玉釵彷彿挂羅衣折得花枝向寳鏡¶
比妾顔色誰光輝¶
　　宫女賞花圖　　　　　　　　(元/)袁　桷¶
一架薔薇錦障稠滿庭蜂蝶替人愁玉環已侍昭陽殿¶
側近傳杯得自由¶
　　題張彦明所藏翦紙惜花春起早圖¶
　　　　　　　　　　　　　　　(元/)岑安卿¶
流蘇帳卷春寒輕紗窗弄碧天㣲明輭紅嬌紫怯朝露¶
<pb:KR4h0142_WYG_058-17b>¶
美人推枕心為驚鬢雲未綰香奩開侍兒側立肩嬰孩¶
黄鶯飛動花影亂停梳睥睨猶相猜誰將妙意寄工巧¶
溪藤雪瑩金刀小丹青退舍松煤枯翦出天真數分杪¶
荃熙傾軋空自誇惟競時人顔色好無聲有聲兩相副¶
此景此詩均壓倒司空見慣了無言應是禪心被花惱¶
　　題美人惜花圖　　　　　　　(明/)張鳯翼¶
空庭花事㡬回新桃李無言三十春寄語蛾眉莫相妒¶
閒身不是入宫人¶
<pb:KR4h0142_WYG_058-18a>¶
　　花前獨立圖　　　　　　　　(明/)錢　宰¶
海棠半折銀燭輝春愁且莫翦春衣下階立得花陰沒¶
如此月明人未歸¶
　　簪花圖　　　　　　　　　　(明/)陳繼儒¶
雙雙燕子翦垂楊翦得楊花滿繡牀却憶意中人欲到¶
留些春色玉釵旁¶
　　鬬草圖　　　　　　　　　　(明/)張鳯翼¶
競拾芳菲鬬翠眉輕衫紈扇自低垂只愁折損宜男草¶
<pb:KR4h0142_WYG_058-18b>¶
回首頻㸔玉樹枝¶
　　美人撲蝶圖　　　　　　　　(明/)高　啓¶
花枝揚揚蝶宛宛風多力薄飛難逺美人一見空傷情¶
舞衣春來繡不成乍過簾前尋不見却入深叢避鸎燕¶
一雙撲得和花落金粉香痕滿羅扇笑㸔莫向園中歸¶
東家西家休亂飛¶
　　題美人撲蝶圖　　　　　　　(明/)王　偁¶
為惜韶華去春深出繡幃撲將花底蝶秪為妒雙飛¶
<pb:KR4h0142_WYG_058-19a>¶
　　觀蝶仕女　　　　　　　　　(明/)楊　基¶
紅綃衫子雪膚肌女伴相邀去賭碁花底忽逢雙蛺蝶¶
背藏羅扇㸔多時¶
　　馴鶴圖(并序/)　　　　　　　　(金/)王予可¶
　張伯玉家畫幀宫人徐行以手整釵一鶴後隨謂之¶
　馴鶴圖伯玉請賦詩欽叔常苦其作詩多不用韻限¶
　以釵來苔三字¶
寢處妝鉛未捲釵孤雲花帶月邊來六宫簾幙金鸞冷¶
<pb:KR4h0142_WYG_058-19b>¶
露濕晨煙啄翠苔¶
　　内人臂白鸚鵡圖　　　　　　(元/)陳　深¶
華清宫中歌既醉南海竒禽逺爭致玉環最愛雪衣孃¶
當時曽得龍顔媚璿房雕檻春日長繡䙀嬌兒在傍戲¶
君王憐汝解語言懷恩不説宫中袐臨風鷙鳥何軒軒¶
歎息純良遭猛厲苕翁冩出當時事側立紅衫内人背¶
江花滿地不忍看空拂畫圖憐俊慧¶
　　題鸚鵡仕女圖　　　　　　　(元/)張　昱¶
<pb:KR4h0142_WYG_058-20a>¶
美人應自惜年華庭院沈沈鎖暮霞只有舊時鸚鵡見¶
春衫曽是石榴花¶
　　題宫人調鸚圖　　　　　　　(明/)王世貞¶
杏花枝上緑衣娘與訴宮中事不妨只恐匆匆記未盡¶
且敎三字憶君王¶
　　題李亮功家周昉畫美人琴阮圖(宋/)黄庭堅¶
周昉富貴女衣飾新舊兼髻重髮根急薄妝無意添琴¶
阮相與娛聽絃不觀手敷腴竹馬郎跨馬要折栁¶
<pb:KR4h0142_WYG_058-20b>¶
　　内人阮琴圖　　　　　　　　(元/)陳　高¶
花㸃吳鹽春欲老翡翠飛來翥芳草美人睡起春思深¶
彈絲拊木冩同心荔枝五絃調急緩阮家月琴軸初綰¶
須㬰鈞天雙合樂南薫殿中風動幕棃園樂官樂不鳴¶
宫中之音和且平¶
　　題美人琴阮圖　　　　　　　(元/)郯　韶¶
金谷花飛春半時花閒鶯語太遲遲美人心事渾無賴¶
忍把柔情摘阮絲¶
<pb:KR4h0142_WYG_058-21a>¶
　　美人摘阮圖歌　　　　　　　(明/)髙　啓¶
圓槽象月修寒玉暗貯宫商滿空腹美人和恨抱秋風¶
偷冩琴中舞鸞曲傾鬟低黛㡬娉婷夢約湘娥倚竹聽¶
滴盡冰盤老蛟淚阿咸帳底醉初醒梧桐落翠萎蘭紫¶
仙澗流雲含玉子甲屏難障夜深寒恐踏驚鴻忽飛起¶
不識人間出塞聲瑶臺别有斷腸情調終人去哀絃歇¶
樹樹烏啼滿山月¶
　　題摘阮圖　　　　　　　　　(明/)王世貞¶
<pb:KR4h0142_WYG_058-21b>¶
絳紗㣲露玉尖纎搊得新聲字阿咸門外平康佳姊妹¶
即令偷譜不須嫌¶
　　為錢理容題美人月琴圖　　　(明/)湯𦙍勣¶
芙蓉小院秋如海涼月半空凝素彩羊車軋軋過西宫¶
一失君恩不堪悔緑銅古阮鵾絃溜陶冩襟懷三五奏¶
血色深紅軟繡墩唾花淺碧香羅袖先及闗睢後麟趾¶
雅調雍雍塞入耳曲終閒倚太湖峰驚風掉落椶櫚子¶
　　題美人彈琴圖　　　　　　　(明/)張鳯翼¶
<pb:KR4h0142_WYG_058-22a>¶
空談卓氏憶華年浪説文姬識斷弦何似風前貞女引¶
低昻一曲使人憐¶
　　題二宫人琴壺圖　　　　　　(元/)薩都拉¶
行雲留影雪弄香藕絲織翠芙蓉裳春風拂拂蘭蕙芳¶
金殿不鎖雙鴛鴦冰絃素手彈鳯凰玉壺投矢聲玎璫¶
花落無人春寂寂侍女空抱琵琶泣誰知絶代有佳人¶
不解傾城與傾國笙歌别院留春住嬋娟千古蛾眉妒¶
却笑長門閉阿嬌黄金好買相如賦¶
<pb:KR4h0142_WYG_058-22b>¶
　　題張叔厚描琵琶仕女　　　　(元/)熊夢祥¶
翦燭填詞明皓齒是非恩愛從兹始莫將貶竄立人倫¶
世上伊誰魯男子¶
　　題琵琶仕女圖　　　　　　　(元/)宋本先¶
江水東流月滿船江風吹怨入冰絃何如銀燭秋堂夜¶
一曲新聲直萬錢¶
　　題張叔厚畫琵琶仕女　　　　(元/)鄭　東¶
蝦蟇陵下春風夢潯陽江頭秋月愁莫怪青衫容易濕¶
<pb:KR4h0142_WYG_058-23a>¶
多情司馬雪盈頭¶
　　琵琶仕女　　　　　　　　　(明/)祝允明¶
馬上琵琶萬里行四條絃裏斷腸聲如今纎手朱絲底¶
不唱離情唱合情¶
　　抱琵琶偶竚蕉陰美人　　　　(明/)徐　渭¶
離宫給事小青衣催送琵琶向瑣幃行到芭蕉忽回想¶
去年此日嫁明妃¶
　　題美人彈箜篌圖　　　　　　(明/)張鳯翼¶
<pb:KR4h0142_WYG_058-23b>¶
花老空閨獨損神箜篌一曲惜餘春當時若遇盧宗道¶
纎手應歸馬舍人¶
　　周昉横笛圖　　　　　　　　(元/)張　憲¶
一婦跨鐙如習騎一婦鵠立類勇士一婦横笛坐胡牀¶
容貎衣裳略相似鬔鬆雲髻作嬾妝了鬟手擎紅錦囊¶
人言天寳宫中女我意棃園舊樂娼憶昔承平生内荒¶
宫中消息漸難藏昨宵一曲寜哥笛明日新聲滿教坊¶
春嬌滿眼情脈脈喚起紅桃親按拍不將三弄作伊涼¶
<pb:KR4h0142_WYG_058-24a>¶
潛把閒情訴秦虢聲悽調低承索索䂮然有聲如裂帛¶
月落長安天四更六宫一夜棃雲白¶
　　吹笛仕女圖　　　　　　　　(明/)張　泰¶
冰簟銀牀倚石屏芭蕉涼露濕秋庭貞心試託湘江竹¶
吹向流雲與鳯聽¶
　　夜月吹簫圖　　　　　　　　(明/)王　翰¶
梧桐月轉欲棲鴉閒弄參差隔紫霞彩鳯暗巢長樂樹¶
金鶯偷語上陽花鬬妝涼露沾釵玉簇仗香雲繞扇紗¶
<pb:KR4h0142_WYG_058-24b>¶
吹到涼州移别調君王親為按紅牙¶
　　周昉按樂圖　　　　　　　　(元/)李俊民¶
倚風無力見温柔初下喧天羯鼓樓猶向花陰理新曲¶
君王不惜錦纒頭¶
　　周昉按樂圖　　　　　　　　(元/)張　翥¶
美人按樂春晝長緑鬟翠袖雙鳴璫玉簫高吹銀管笛¶
二十三絃嗁鳯皇後來知是調筝手窈窕傍聽曽誤否¶
梁州徧徹六么翻此曲惟應天上有行雲不動暮雨生¶
<pb:KR4h0142_WYG_058-25a>¶
流鸎瞥目飛鴻驚宫馳羽疾争新聲花月六宫無限情¶
君不見後庭玉樹梨園譜日日君王醉歌舞一朝鼙鼓¶
動地來禄兒危似韓擒虎丹青縱復工何益由來嗜音¶
必亡國田家機杼人不知好冩豳風勸蠶織¶
　　舞姬脱鞋歌題畫　　　　　　(明/)楊　慎¶
潘妃睡起冷金沙弓鞋半脱雙鸞斜越羅襪襯齊紈素¶
彩霞揺曳香生歩旱路金蕖白日娥芝田洛浦凌㣲波¶
曳霜回雪下平地琉璃滑澤春雲膩花鬆玉輭嬌無力¶
<pb:KR4h0142_WYG_058-25b>¶
天公一笑生春色寳蘭困倚殢&KR0034;跚小玉雙成扶不得¶
起來翹翠踏芳塵妝臺搦鏡重梳匀人間絶世誰相幷¶
月鉤下鬭緗鉤新¶
　　舞困圖　　　　　　　　　　(明/)郭　武¶
内園羯鼔催春風回環轉佩聲丁東銀籠髙爇百枝火¶
滿樹梧桐明月中芙蓉舞困霓裳薄重疊春寒護簾幕¶
伊州初換錦屏空十二峯頭楚雲落葡萄消渴櫻桃小¶
一騎紅塵報春曉荔枝風味不禁酸分與窗前雪衣鳥¶
<pb:KR4h0142_WYG_058-26a>¶
　回首漁陽促戰鞍秋風秋雨滿秦闗誰知按盡棃園譜¶
　都是當時蜀道難¶
　　　宫女度曲圖　　　　　　　　(元/)袁　桷¶
　望瀛法曲紫霞觴更按伊州奉玉皇翠竹凉深宫院密¶
　新聲那得過宫牆¶
　　　宫娥奕碁圖　　　　　　　　(元/)袁　桷¶
　争先春色在眉端圍坐佳人著意㸔可是相憐饒不得¶
　東風自怯五更寒¶
<pb:KR4h0142_WYG_058-26b>¶
　　　題雙陸仕女　　　　　　　　(明/)貝　瓊¶
　千轉梟盧為破顔玉人何意整雲鬟也應暗卜闗山客¶
　歸馬須㸔一擲間¶
　¶
　¶
　¶
　¶
御定厯代題畫詩類卷五十八¶
