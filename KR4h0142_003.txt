# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:31.747686
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷三目錄
<pb:KR4h0142_WYG_003-1a>¶
　欽定四庫全書¶
御定厯代題畫詩類巻三目錄¶
　　地理類¶
　　　觀華夷圖(唐伍喬/)¶
　　　觀華夷圖(唐曹松/)¶
　　　觀輿圖有感(元金渭五首/)¶
　　　河山形勝圖(金雷淵/)¶
　　　河山形勝圖(金馮璧/)¶
<pb:KR4h0142_WYG_003-1b>¶
　　　東山老人河山形勝圖(金趙秉文/)¶
　　　闗河形勢圖(元王惲三首/)¶
　　　山川圖詩呈解之昂御史(元朱德潤/)¶
　　　金陵圖(唐韋莊/)¶
　　　觀長安城圖(宋陸游/)¶
　　　七言和王㣲之漁陽圖(宋沈文通/)¶
　　　陜西圖(宋劉叔贛三首/)¶
　　　跋范寛秦川圖(金麻九疇/)¶
<pb:KR4h0142_WYG_003-2a>¶
　　范寛秦川圖(元元好問/)¶
　　秦山圖(元王惲/)¶
　　題驪山圖(元倪瓚/)¶
　　魯國圖(宋謝翱/)¶
　　題宋復古鞏洛圖(明謝徽/)¶
　　觀駱元直經進江南形勢圖(宋王庭珪/)¶
　　題華嶽江城圖(元楊載/)¶
　　劉道傳為李逺子㣲作青山似洛中圖為作歌以¶
<pb:KR4h0142_WYG_003-2b>¶
　　　係之(元張翥/)¶
　　呉秋山寫江淮秋意(元周權/)¶
　　為文舉畫泖山圖因題(元倪瓚/)¶
　　大姚山圖(宋米友仁三首/)¶
　　米元暉大姚山圖(元倪瓚/)¶
　　題沈氏所藏石田臨小米大姚江圖(明文徵明/)¶
　　題海虞錢氏所藏王均章虞山圖(明吳寛/)¶
　　自畫呉松小崑山(明董其昌二首/)¶
<pb:KR4h0142_WYG_003-3a>¶
　　看畫常州圖迎新太守(宋楊萬里/)¶
　　題米元暉溧陽溪山圖(元陳旅/)¶
　　題倪雲林所畫義興山水圖(明高啓/)¶
　　為李端卿寺丞題王叔明義興山水圖(明吳寛/)¶
　　狼山晩晴圖(元楊維楨/)¶
　　荆溪圖(元鄭元祐/)¶
　　荆溪秋色圖為卜震亨題(元倪瓚/)¶
　　為王允同題陳惟允畫荆溪圖(明虞堪/)¶
<pb:KR4h0142_WYG_003-3b>¶
　　題陳惟允荆溪圖(明張田二首/)¶
　　陳惟允荆溪圖(明王䝉/)¶
　　題倪元鎮畫荆溪清逺圖(明王燧/)¶
　　畫吳淞山色贈潘以仁(元倪瓚/)¶
　　黄彌守畫吳江新霽圖(金党懷英/)¶
　　題啓南過吳江舊圖(明吳寛/)¶
　　題因老淞江煙雨圖(宋陳造二首/)¶
　　桃江圖(元程鉅夫/)¶
<pb:KR4h0142_WYG_003-4a>¶
　¶
　¶
　¶
　¶
　¶
　¶
　¶
　¶
<pb:KR4h0142_WYG_003-4b>¶
　¶
　¶
　¶
　¶
　¶
　¶
　¶
御定厯代題畫詩類卷三目録¶
#+PROPERTY: JUAN 卷三
<pb:KR4h0142_WYG_003-5a>¶
　欽定四庫全書¶
御定厯代題畫詩類卷三¶
　　地理類¶
　　　觀華夷圖　　　　　　　　　(唐/)伍　喬¶
　別手應難及此精須知攢簇自心靈始於毫末分諸國¶
　漸見圖中列四溟闗路欲伸通楚勢蜀山俄聳入秦青¶
　聿端盡現寰區事堪把長懸在户庭¶
　　　觀華夷圖　　　　　　　　　(唐/)曹　松¶
<pb:KR4h0142_WYG_003-5b>¶
　落筆勝縮地展圖當晏寧中華屬貴分逺裔占何星分¶
　寸辨諸嶽斗升觀四溟長疑未到處一一似曽經¶
　　　觀輿圖有感(五首/)　　　　　　(元/)金　渭¶
　朝雨茅茨濕披圖羨禹功山河一掌上宇宙九疇中水¶
　性惟趨下民生本易窮胼胝豈無事大智與天通¶
　四載勤難繼八年績竟成(一作四履應難/辨三河尚可尋)功推城濮雋¶
　澤想召陵深問鼎猶懷惡投龜肯易心向無㣲管歎孰¶
　憶到于今¶
<pb:KR4h0142_WYG_003-6a>¶
轍已環諸夏居猶憶九夷難求伐木處尚想饋豚時夾¶
谷真成謗中牟不易知惟存刪述事赫赫起周畿(一作/衰)¶
皓首陳王道時君孰可匡(一作/當)艱難思稷契容易託齊¶
梁越豈資冠冕秦方用虎狼空聞歸大老不復見鷹揚¶
雒邑空南渡東都亦北轅已符前五閏(一作/運)空憶後三¶
元(世謂漢唐/宋為後代)分合巧相似今昔(一作/短長)難等倫女真如拓¶
拔一統位(一作/世)中原¶
　　河山形勝圖　　　　　　　　(金/)雷　淵¶
<pb:KR4h0142_WYG_003-6b>¶
高峰巨塹與天連中國闗防表裏全北岸塵氛重回首¶
不知圖上看風煙¶
　　河山形勝圖　　　　　　　　(金/)馮　璧¶
書劒丁年記昔游中條之麓過蒲州地形西控三秦逺¶
河勢南吞二華秋晉魏兵爭一春夢漢唐壇祀㡬荒丘¶
披圖弔古令人慨不必重登鸛雀樓¶
　　東山老人河山形勝圖　　　　(金/)趙秉文¶
太虚匠流峙造化誰胚胎洪荒萬萬古至今餘刼灰黄¶
<pb:KR4h0142_WYG_003-7a>¶
河發崐崘匣怒不敢&KR2844;初徑龍門天下險勢如萬頃納¶
一杯桃花浪激不得上凡魚㡬曝鱗與腮下趨神睢如¶
地厎終古不到軒轅臺滿津沉沉卧虹影鐵牛駕浪輸¶
黄能千里一曲復一曲傾山倒嶽不復迴巨靈為東肘¶
首華為崩摧茆津濟師想勝槩搔首北望令心哀萬派¶
赴集津鼓聲如㑹垓神斧忽中斷鑱鑿何年開崖傾路¶
斷飛鳥絶輕舟一箭浮天來篙師絶叫未及瞬回望已¶
失雲濤堆但見兩厓蒼蒼半天外三門斗落如驚雷擘¶
<pb:KR4h0142_WYG_003-7b>¶
窠大字誰所銘高山百丈磨蒼崖廟前劉公一片石龜¶
龍剥落生莓苔東軒先生生長三晉地回視韓魏空浮¶
埃想像舊遊處落筆如山頹胷中原自有河山寫出勝¶
概何壯哉餘波到諸郎直氣凌斗魁況復文章妙天下¶
睥睨晁張顰蘇梅竹帛如山不經國安用江鮑稱詩才¶
劉夫子我有一杯酒澆汝胷崔嵬嗚呼聖道久榛塞孟¶
氏闢路誅蒿萊諸儒辛苦補罅漏未見巨手如排淮後¶
生索塗方摘埴雖有耳目如嬰孩祝君頽波作砥柱驅¶
<pb:KR4h0142_WYG_003-8a>¶
入聖海無津涯劉夫子深藏十襲作龜鑑見君此圖吁¶
可懷¶
　　闗河形勢圖(三首/)　　　　　　(元/)王　惲¶
闗河百二控秦頭滿目斜陽獨倚樓設險守邦須尚德¶
毎多吳起説文侯¶
秦川展掌華山高千古闗河締構牢早晩去施通濟手¶
浮航如畫鎖驚濤¶
壓闗樓上醉憑欄一片黄流入斷山彼索此疆俱寂寞¶
<pb:KR4h0142_WYG_003-8b>¶
山河空鎖夕陽閒¶
　　山川圖詩呈解之昂御史　　　(元/)朱德潤¶
山川結靈根厚地秉陰竅神功自模範嵲屼起雙嶠層¶
巒倚天開仰盼絶飛鳥嵐光變氣候草木通深窈東山¶
吾舊游紈素記行稾平生丘壑情藉此寫懷抱荆闗竟¶
已矣咞吮豈真好㑹當躡丹梯共登天門道¶
　　金陵圖　　　　　　　　　　(唐/)韋　莊¶
誰為傷心畫不成畫人心遂世人情君看六幅南朝事¶
<pb:KR4h0142_WYG_003-9a>¶
老木寒雲滿故城¶
　　觀長安城圖　　　　　　　　(宋/)陸　游¶
許國雖堅鬢已斑山南經嵗望南山横戈上馬嗟心在¶
穿塹環城笑虜孱日莫風煙傳隴上秋高刁斗落雲間¶
三秦父老應惆悵不見王師出散闗¶
　　七言和王㣲之漁陽圖　　　　(宋/)沈文通¶
燕山自是漢家地北望分明掌股間休作畫圖張屋壁¶
空令壯士老朱顔¶
<pb:KR4h0142_WYG_003-9b>¶
　　陜西圖(三首/)　　　　　　　　(宋/)劉叔贛¶
干戈今日事闗塞此圖看白日長安近蒼山隴坂寒由¶
來名百二自古有艱難指似安西道疑情竟據鞍¶
萬里靈州地他年漢朔方山河從割棄闗輔急隄防轉¶
益豺狼窟堪嗟禮義鄉拔胡須壯士看盡意蒼茫¶
河源來積石天馬涉流沙耳目成千古丹青在一涯荒¶
涼都䕶府斷絶使臣槎安得山西將收功似漢家¶
　　跋范寛秦川圖　　　　　　　(金/)麻九疇¶
<pb:KR4h0142_WYG_003-10a>¶
山水人傳范家筆畫史推尊為第一朅來因看秦川圖¶
天下丹青能事畢大山巖巖如國君小山鬱鬱如陪臣¶
大石盤盤社與稷小石落落士與民一山一形似爭長¶
一石一態如布軍想君胸中有全秦見鐻削鐻鐻乃真¶
掌上長安近於日千樹萬樹生青春憶昔岐山鳳皇語¶
蔥蔥柞棫霑新雨昆夷束手密須降不見功勲見歌舞¶
黄金鑄牛西入僰五丁雲棧通中國驪山宫闕九天髙¶
六處孱王走銜璧不信詩書信法家闗東半被魚書惑¶
<pb:KR4h0142_WYG_003-10b>¶
盡巻圖籍亦大好五十年兇都一埽章邯董翳舉如毛¶
沐猴冠委金陵道北原兵自天而下漢室傾頽如解瓦¶
祁山六出縱無功渭水猶堪飲君馬螭蟠老將骨未朽¶
草附那能濟陽九技癢投鞭抵嵗星歸來鹿死何人手¶
神武空矜賀六渾投機常落周人後竟令馮翊軟沙邊¶
東風一夜吹新栁侵尋皁角相料理抛擲龍津浮汴水¶
鷁頭過處已非隋不覺晉陽人姓李華清高宴戛宫梧¶
舞馬如何䕶兩都縱待青騾還蜀道肉得沙場白骨無¶
<pb:KR4h0142_WYG_003-11a>¶
興亡自取不足吁可憐神州為盜區貪徴往古山川事¶
忘却題詩賞畫圖¶
　　范寛秦川圖　　　　　　　　(元/)元好問¶
亂山如馬爭欲前細路起伏蛇蜿蜒秦川之圖范寛筆¶
來從馬家書畫船變化開闔天機全濃澹覆露清而妍¶
雲興霞蔚㡬千里著我如在峨嵋巔西山盤盤天與連¶
九㸃盡得齊州煙浮雲未清白日晚矯首四顧心茫然¶
全秦天地一大物雷雨澒洞龍頭軒因山分勢合水力¶
<pb:KR4h0142_WYG_003-11b>¶
眼厎廓廓無齊燕我知寛也不辦此渠寧有筆如修椽¶
紫髯落落西溪君長劒倚天冠切雲望之見之不可親¶
元龍未除湖海氛李白豈是蓬蒿人愛君恨不識君早¶
乃今得子胸中秦作詩一笑君應聞¶
　　秦山圖(詩元貞元年秋九月十四/日作時賤庚六十有九)¶
　　　　　　　　　　　　　　　(元/)王　惲¶
秦之為山何峻雄西連太白東華峰特隆天府樹巨屏¶
固蓄精祐開邰封黍離變雅西周東雲煙幻出崤函宫¶
<pb:KR4h0142_WYG_003-12a>¶
不信詩書顓法制百二山河纔兩世後來漢唐亦盛代¶
文物雖多終霸氣千年事往遺迹在留與來今鑒成敗¶
君不見烽燧臺羯鼓樓祖龍墓在山東頭丹青比興雅¶
頌作畫史固是非凡流半生薄宦走踆踆毎恨西遊不¶
到秦我今年耄百事懶惟有懷古一念心猶存嘗聞雪¶
滿秦山圖天機貌畫終南真又聞髯張醉裏頭插筆灑¶
遍人間雪色壁西溪君范華原嗚呼二者不復作令人¶
氣短心茫然一朝全秦大物忽當眼著我如在龍首山¶
<pb:KR4h0142_WYG_003-12b>¶
之顛巻舒巨軸閲㡬年兩都喬木今蒼煙其歸有數開¶
有先昔藏壽國今聰山二公異世俱稱賢畫兮畫兮得其傅¶
　　題驪山圖　　　　　　　　　(元/)倪　瓚¶
校獵上林苑洗馬昆明池霜威肅笳鼓雲氣畫車旗馬¶
班陳賦詠衞霍綏蠻夷王風既未逺文明方在兹逶迤¶
霄漢上鳳皇尚來儀¶
　　魯國圖　　　　　　　　　　(宋/)謝　翱¶
秋風嶽下城海客見圖新樹入舞雩里水來浮磬濱東¶
<pb:KR4h0142_WYG_003-13a>¶
封餘輦路西狩問虞人被髮逢夫子狂歌作放民¶
　　題宋復古鞏洛圖　　　　　　(明/)謝　徽¶
青山鞏洛舊林園髣髴昇平古意存雨外人歸秋葉浦¶
煙中鳥下夕陽邨昔年題字宸光合(宋思陵/題簽)今日披圖¶
野興繁風景西湖仍不異惟餘故老説中原¶
　　觀駱元直經進江南形勢圖　　(宋/)王庭珪¶
異時漢網疎天討胡兒馬囓江南草石頭重戍豈無兵¶
將軍不識丹陽道至今戰骨埋秋霜傷心不忍問耆老¶
<pb:KR4h0142_WYG_003-13b>¶
龍蟠虎踞昔何雄赤壁濡須在眼中潯陽江水射蛟處¶
旌旗拂天來向東艨艟塞川不敢下昔人曽此破曹公¶
横江九道波翻屋試請輕兵渡淮曲夜入長安人不知¶
應見畫圖心已熱他日將軍按此圖鼓行而西如破竹¶
　　題華嶽江城圖　　　　　　　(元/)楊　載¶
華嶽能詩世有名學畫丹青亦豪放此圖似寫安慶城¶
雉堞樓臺儼相向北風將至江面黒千艘萬艘爭避匿¶
滄溟涌溢水倒流南嶽動揺天柱側蛟龍戲落秋潭厎¶
<pb:KR4h0142_WYG_003-14a>¶
素練平鋪八千里時清好作釣魚翁閒弄輕舟煙霧裏¶
　　劉道傳為李逺子㣲作青山似洛中圖為作歌以¶
　　　係之　　　　　　　　　　(元/)張　翥¶
石頭城中有渺渺之秦淮秦淮東流入江逺其上疊巘¶
連層厓牛頭雙闕雲間開三山北山鬱煙霾六朝遺蹟¶
猶在眼千古往事徒興懷昔人謂此洛中似四面青山¶
圍二水劉侯熟識此景勝況復愛畫入骨髓五尺長紙繭不如¶
乗興破墨塗成圖漁梁茅屋昏欲無壞陵荒隴迷楸梧¶
<pb:KR4h0142_WYG_003-14b>¶
寒潮已落斷岸濶行人不渡扁舟孤嵩邪邙邪漫漶那¶
可辨但見招提林杪直下藏邨墟憶我羈游石城日江¶
煙山雨正蕭瑟横塘酒家好新酒醉倚船窗看竒崛只¶
將健句寫歸來却恨此時無畫筆¶
　　吳秋山寫江淮秋意　　　　　(元/)周　權¶
江天漠漠秋無際數㸃淮山冷屏翠閒拈枯筆灑松腴¶
半幅生綃千里意¶
　　為文舉畫泖山圖因題　　　　(元/)倪　瓚¶
<pb:KR4h0142_WYG_003-15a>¶
華亭西畔路來訪舊時踪月浸半江水蓮開九朶峰酒¶
盃時可把林叟或相從興盡冷然去雲濤起壑松¶
　　大姚山圖(三首/)　　　　　　　(宋/)米友仁¶
廣文當日官雖冷可奈才名振世何他日君家須炙手¶
而今聊復雀堪羅¶
老年尚喜管城子更愛好山江上青武林秋髙曉欲雨¶
正若此畫雲冥冥¶
三茅别有洞中天我欲山居屏世緣累行積功多蛻舉¶
<pb:KR4h0142_WYG_003-15b>¶
玉宸欣有地行仙¶
　　米元暉大姚山圖　　　　　　(元/)倪　瓚¶
大姚湖水白生煙長物都除絶世緣笙鶴不為歸鶴怨¶
王仙真是勝丁仙¶
　　題沈氏所藏石田臨小米大姚江圖(有序/)¶
　　　　　　　　　　　　　　　(明/)文徵明¶
　長洲沈氏舊藏小米真跡成化間有假中官之勢取¶
　之石田為追摹此圖¶
<pb:KR4h0142_WYG_003-16a>¶
春雲沉空山有無眼明見此姚江圖圖窮爛漫得題字¶
照人百顆驪龍珠平生雅識敷文書紹興嵗月仍不誣¶
豈知尤物能媒禍繭紙蘭亭已非故石翁信是學行人¶
能使邯鄲還故步憶昔憸人賄為囿黷財更假狂閹手¶
千里珍竒歸撿括故家舊物那容守沈氏藏兹二百年¶
一朝掣去心茫然誰言物聚必有散手澤相闗常累歎¶
未能一笑付亡弓且喜百年還舊觀豈余鈍眼錯顔標¶
抵掌真成孫叔敖區區不獨形模似更存風骨驪黄外¶
<pb:KR4h0142_WYG_003-16b>¶
一時㸃筆迥通神得非小米是前身從來藝事闗人品¶
敢謂今人非古人¶
　　題海虞錢氏所藏王均章虞山圖(明/)呉　寛¶
扁舟昆湖去憶向虞山還當時迫日暮未得窮躋攀至¶
今三短章寂寥不重刪安知六載後依然見兹山諒無¶
愚公愚賴有頑僊頑頑僊隠居處深林置柴闗丹竈火常¶
伏藥闌苗載芟高情付縑素丹青色斑斑兹山卧平野¶
隠然不成環逶迤亦甚逺攢蹙何其慳咫尺見百里羣¶
<pb:KR4h0142_WYG_003-17a>¶
峰互垂鬟飛鳥歸易没浮雲出偏閒拂衣最竒麗空巖¶
故漩澴天風或稍定石壁仍潺潺僊宫對佛寺妙境非¶
人寰獨憐仲雍墓誰為剪榛管短棹載書巻浩歌水雲¶
間髣髴歸菴翁往來寳嚴灣竊祿本無補乞身亦多艱¶
卧游畢舊願坐嘯開塵顔¶
　　自畫吳松小崑山(二首/)　　　　(明/)董其昌¶
崑山雖婉孌却似魯家丘故作廬峰勢青天瀑布流¶
夜游西園渚初月光炯炯徙倚巖石上愛此林木影¶
<pb:KR4h0142_WYG_003-17b>¶
　　看畫常州圖迎新太守　　　　(宋/)楊萬里¶
畫工吮筆畫常州老子來看却自羞若遣此圖還解語¶
道儂調戲㡬君侯¶
　　題米元暉溧陽漢山圖　　　　(元/)陳　旅¶
宿雨散層巘林麓翳煙霏遥山斷復連川上初晰㣲我¶
昔困行役溧陽秋未歸幽子喬松流邂逅啓郊扉撫景¶
正若此别離嗟願違覽巻遂終日溪雲欲生衣¶
　　題倪雲林所畫義興山水圖　　(明/)髙　啓¶
<pb:KR4h0142_WYG_003-18a>¶
嘗啜陽羨茗不遊陽羨山銅宫結秀色都在畫圖間樊¶
川醉遊處水榭依沙樹雲入縣城來溪流太湖去我愛¶
雲林生髙歌無俗情石庭梅欲發須放酒船行¶
　　為李瑞卿寺丞題王叔明義興山水圖¶
　　　　　　　　　　　　　　　(明/)吳　寛¶
陽羨山深懶杖藜卧游三日路仍迷雲中望見乗舟者¶
始識遥通罨畫溪¶
　　狼山晩晴圖　　　　　　　　(元/)楊維楨¶
<pb:KR4h0142_WYG_003-18b>¶
樵東風雪夜無邊一别狼山已㡬年今日江南攜畫看¶
玉峰十二倚青天¶
　　荆溪圖　　　　　　　　　　(元/)鄭元祐¶
荆溪溪上首重迴豈意人間化刼灰只有斬蛟橋下水¶
可曽寫入畫圖來¶
　　荆溪秋色圖為卜震亨題　　　(元/)倪　瓚¶
罨畫溪頭春水明上人逸筆思縱橫雲山多少𤣥暉句¶
不道毫端畫得成¶
<pb:KR4h0142_WYG_003-19a>¶
　　為王允同題陳惟允畫荆溪圖　(明/)虞　寛¶
好山都在太湖西滿路風煙棘刺迷華屋燕飛今在否¶
市橋官栁不勝題¶
　　題陳惟允荆溪圖(二首/)　　　　(明/)張　田¶
人家綠樹繞孤城溪上風波落日明三害祠存人已去¶
只今豺虎却縱横¶
厯亂茆堂草樹深隠居蹤跡杳難尋只應獨自攜琴去¶
小答松篁太古音¶
<pb:KR4h0142_WYG_003-19b>¶
　　陳惟允荆溪圖　　　　　　　(明/)王　蒙¶
太湖西畔樹離離故國溪山入夢思遼鶴未歸人世換¶
嵗時誰祭斬蛟祠¶
　　題倪元鎮畫荆溪清逺圖　　　(明/)王　燧¶
銅官山下縱清遊毎為餐松十日留吹斷玉簫人去久¶
暮雲空鎖洞庭秋¶
　　畫吳淞山色贈潘以仁　　　　(元/)倪　瓚¶
呉淞春水綠揺蕩半江雲漁舟衝雨出松聲渚際聞潘¶
<pb:KR4h0142_WYG_003-20a>¶
郎狂嗜古容我醉書裙鼓柁他年去相從逺俗氛¶
　　黄彌守畫吳江新霽圖　　　　(金/)党懷英¶
江雲卷宿雨江風散晨煙山光煙雨潤欲滴影墮江水¶
空明間脩蛾新妝翠連娟下拂塵鏡窺明蠲漁舟來何¶
許觸破青茫然中流水肥魚逆上受網應有松鱸鮮借¶
問張季鷹西風幾時還漁郎理網喚不應但見水碧江¶
涵天如何塵埃中眼界有許寛道人胸次波萬頃為寫¶
此境清而妍蒼崖無塵樹影寒直欲坐我苔磯邊我家¶
<pb:KR4h0142_WYG_003-20b>¶
竹溪陰小艇横清漣異時赤脚踏兩舷不應尚作披圖看¶
　　題啓南過吳江舊圖　　　　　(明/)吳　寛¶
吳淞江腹太湖頭雌霓連踡卧碧流我昨經行覺尤勝¶
滿船明月下滄洲¶
　　題因老淞江煙雨圖(二首/)　　　(宋/)陳　造¶
逺峰近薄鑑中浮毎泊行舟十日留雨望晴臨俱不惡¶
最憐煙靄暝髙秋¶
千里湖山宿霧昏倚欄一筆解平呑漁郎好在收綸罷¶
<pb:KR4h0142_WYG_003-21a>¶
　想踞笭箵共一樽¶
　　　桃江圖　　　　　　　　　　(元/)程鉅夫¶
　大仰山前宿雨餘桃枝江口正樵漁何人乞得身無事¶
　賸買雲山小結廬¶
　¶
　¶
　¶
　¶
<pb:KR4h0142_WYG_003-21b>¶
　¶
　¶
　¶
　¶
　¶
　¶
　¶
御定厯代題畫詩類巻三¶
