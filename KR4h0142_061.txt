# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.981521
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷六十一目錄
<pb:KR4h0142_WYG_061-1a>¶
　欽定四庫全書¶
御定歴代題畫詩類巻六十一目錄¶
　　仙佛類¶
　　　題南極老人像(元張天英/)¶
　　　壽星圖(明丘濬/)¶
　　　題壽星圖(明葉盛/)¶
　　　王母圖(元虞集二首/)¶
　　　題醉王母圖(元胡長孺/)¶
<pb:KR4h0142_WYG_061-1b>¶
　　　題王母醉歸圖(元楊維楨/)¶
　　　題王母蟠桃(明金幼孜/)¶
　　　王母瑤池圖(明李進/)¶
　　　碧桃青鳥圖(元王惲/)¶
　　　題𤣥妙觀嵇月庭所藏鍾離像(元貢師泰/)¶
　　　題鍾吕傳道圖(元楊載/)¶
　　　鍾吕醉酣圖(明丘濬/)¶
　　　敬讚純陽真人畫像(元馬臻/)¶
<pb:KR4h0142_WYG_061-2a>¶
　　吕洞賓畫像(元劉因/)¶
　　題洞賓像(元呉澄/)¶
　　右丞文獻公所畫張果像(金張行中/)¶
　　跋文獻公張果老圖(元元好問/)¶
　　果老圖(元袁桷/)¶
　　題張果老騎驢圖(元范梈/)¶
　　張果對御圖(元呉師道/)¶
　　張果老騎牛圖(明金幼孜/)¶
<pb:KR4h0142_WYG_061-2b>¶
　　題張果老騎驢圖(明僧果庵/)¶
　　曹國舅贊(宋白玉蟾/)¶
　　韓湘子贊(宋白玉蟾/)¶
　　題韓湘子像(明唐錦/)¶
　　何仙姑贊(宋白玉蟾/)¶
　　藍采和像(元元好問/)¶
　　藍采和像(明楊基/)¶
　　題李營丘畫驪山老姥賜李密火星劒圖(明汪克/)¶
<pb:KR4h0142_WYG_061-3a>¶
　　　(寛/)¶
　　題麻姑圖有懐蔣師文(元黄鎮成/)¶
　　題張叔厚白描麻姑像(元張天英/)¶
　　后土瓊花圖(明瞿佑/)¶
　　題七夕圖(唐趙璜/)¶
　　織女圖(明瞿佑/)¶
　　題毛女真(宋蘇軾/)¶
　　毛女圖(元劉躍二首/)¶
<pb:KR4h0142_WYG_061-3b>¶
　　題錢選毛女(元錢惟善/)¶
　　毛女圖(元宋褧/)¶
　　毛女圖(元鄭允端/)¶
　　毛女成仙圖(明瞿佑/)¶
　　題張渥描乘鸞月仙(元張天英/)¶
　　題姮娥奔月圖(明蘭廷瑞/)¶
　　姮娥奔月圖(明瞿佑/)¶
　　月宫仙子圖(明徐渭三首/)¶
<pb:KR4h0142_WYG_061-4a>¶
　　呉彩鸞寫真(宋謝薖/)¶
　　題呉彩鸞詩韻圖(元元好問/)¶
　　題呉彩鸞寫韻圖(元張昱/)¶
　　呉彩鸞像(元倪瓚/)¶
　　題洛神賦畫後(元王惲/)¶
　　洛妃圖(元袁桷/)¶
　　題文海屋洛神圖(元陸仁/)¶
　　洛神圖(元雅勒呼/)¶
<pb:KR4h0142_WYG_061-4b>¶
　　洛神圖(明呉寛/)¶
　　洛神巻(明沈周/)¶
　　清汶老所傳秦湘二女圖(宋蘇軾/)¶
　　題尤溪宗室所藏二妃圖(宋朱子/)¶
　　題白描湘靈鼔瑟圖(元陳基/)¶
　　題張渥湘妃鼔瑟圖(元陶宗儀/)¶
　　題湘君洛神二圖(明高啟/)¶
　　雲中君圖(金劉迎/)¶
<pb:KR4h0142_WYG_061-5a>¶
　　　次韻馬伯庸題凌波仙圖(元劉因/)¶
　　　題凌波仙圖(元楊維楨/)¶
　　　題凌波飛葢圖(元張天英/)¶
　　　題凌波仙(明貝瓊/)¶
　　　畫水仙(元唐肅/)¶
　　　飛仙圖(元劉永之/)¶
　　　題茅山彭道士畫梅花仙子(元丁復/)¶
　　　題三白士女(元陳基/)¶
<pb:KR4h0142_WYG_061-5b>¶
　　　仙娥翫月圖(元張翥/)¶
　　　仙女醉歸圖(明陳景融/)¶
　　　白雲仙女圖(明呉寛/)¶
　　　題小仙養蒲圖(明謝承舉/)¶
　　　女仙彈琴(明徐渭/)¶
　¶
　¶
御定厯代題畫詩類卷六十一目錄¶
#+PROPERTY: JUAN 卷六十一
<pb:KR4h0142_WYG_061-6a>¶
　欽定四庫全書¶
御定歴代題畫詩類巻六十一¶
　　仙佛類¶
　　　題南極老人像　　　　　　　(元/)張天英¶
　老人爾何來年貌一何古身披五雲衣相羊步瑤圃自¶
　言南極星乗風來帝所冉冉青鬚眉玉顔如處女仙鹿¶
　御之行仙禽導之舞忻然願相從授以長生語但恐塵¶
　世中嵗月不我與何當駕飈輪與子共高舉¶
<pb:KR4h0142_WYG_061-6b>¶
　　　壽星圖　　　　　　　　　　(明/)丘　濬¶
　南極之上有老人星光芒燁煜昭示壽徵誰哉好竒古¶
　貌此壽者相身披織女絹手持太乙杖軀幹何其短頭¶
　顱如許長靈臺無乃小局促天庭胡用高軒昂神人自¶
　與凡人别顔如丹霞髮如雪誰知天上人也有老時節¶
　嗚呼氣結為星亦解耄人生那得長年少我觀壽星圖¶
　為作壽星詞奉以祝眉壽千百嵗為期五緯呈祥天宇¶
　清五獄效靈地道寧中黄一氣分五徳幻形五老表壽¶
<pb:KR4h0142_WYG_061-7a>¶
徵仙風道骨烟霞袂大人迥與塵凡異五總靈龜千嵗¶
䴥七籖雲笈九天炁豈非受命大羅天駕風馭氣來人¶
寰永錫吾皇千萬年¶
　　題壽星圖　　　　　　　　　(明/)葉　盛¶
洞天香火不勝情南極於今夜夜明聖主陽剛萬年壽¶
更從長至祝長生¶
　　王母圖(二首/)　　　　　　　　(元/)虞　集¶
偷桃小兒癡且妍恃恩無賴更䝉憐竊翻雷電天公怒¶
<pb:KR4h0142_WYG_061-7b>¶
風雨落花紅九川¶
黄竹遺墟白雪高空桑戴勝向晨嘷茂陵多欲非仙器¶
枉賜金盤五色桃¶
　　題醉王母圖　　　　　　　　(元/)胡長孺¶
宴罷瑤池醉不任仙人那有世人心良工欲冩無言意¶
自托丹青作酒箴¶
　　題王母醉歸圖　　　　　　　(元/)楊維楨¶
瑤池春暖波如澱不與紅妝洗嬌面仙娥泛月蕊宫來¶
<pb:KR4h0142_WYG_061-8a>¶
催宴璚花開水殿麻姑滿進九霞觴金盤鮓熟芙蓉香¶
歌雲緩繞紫鸞管舞飈淑灑青霓裳阿母嬉春淡妝束¶
雲冠巧琢梅花玉酒痕疑頰呼不醒扶上仙山雪毛鹿¶
綺袍半脱露香肩飛控不動金連錢天風吹夢渡弱水¶
含羞倦倚雙嬋娟歸來笑拂龍髯席汗濕鮫綃睡無力¶
玉鈎齊上水精簾十二璚樓月光白呉興畫史筆如神¶
丹青貌得瑤池真劉郎自是識仙趣看花同賞𤣥都春¶
圖中彷彿一相見何必蓬萊問清淺便呼青鳥報鸞箋¶
<pb:KR4h0142_WYG_061-8b>¶
蟠桃何日重開宴¶
　　題王母蟠桃　　　　　　　　(明/)金幼孜¶
西來王母載河車羽葢翩翩映紫霞燕罷瑤池春似海¶
東風開遍碧桃花¶
　　王母瑤池圖　　　　　　　　(明/)李　進¶
臺殿參差近碧天房櫳屈曲窈相連瑤池淡淡涵秋月¶
珠樹濛濛護曉烟雲外鳥來知七夕風前花落是何年¶
詼諧却笑東方朔三度偷桃未得仙¶
<pb:KR4h0142_WYG_061-9a>¶
　　碧桃青鳥圖　　　　　　　　(元/)王　惲¶
上林春滿漢宫烟翠雀飛來態度閒王母西歸方朔去¶
碧桃華影語闗闗¶
　　題𤣥妙觀嵇月庭所藏鍾離像¶
　　　　　　　　　　　　　　　(元/)貢師泰¶
槲葉為衣草為履鬅鬙雙髻任風吹浮雲捲盡青天闊¶
正是神光夜出時¶
　　題鍾吕傳道圖　　　　　　　(元/)楊　載¶
<pb:KR4h0142_WYG_061-9b>¶
濟世曽聞有大才超然脱屣去塵埃劒光昱昱今何在¶
上下乗龍戲九垓¶
　　鍾吕醉酣圖　　　　　　　　(明/)丘　濬¶
我聞神仙超出塵寰外御氣乗風餐沆瀣如何也入醉¶
鄉中捐取仙丹償酒債謾羨純陽與正陽看來都不如¶
杜康縱然洞裏活千嵗何異人間醉一場¶
　　敬讃純陽真人畫像　　　　　(元/)馬　臻¶
自從樹老城南月不把𤣥機輕漏洩秋風千古洞庭波¶
<pb:KR4h0142_WYG_061-10a>¶
是凡是聖從渠説¶
　　吕洞賓畫像　　　　　　　　(元/)劉　因¶
微茫洞庭曉瀟灑崑崙秋海蟾生碧天相從何處游¶
　　題洞賓像　　　　　　　　　(元/)呉　澄¶
大地虚空共一鐺煎烹元不費煎烹安爐立竈燒凡火¶
狡獪聊愚老樹精¶
　　右丞文獻公所畫張果像　　　(金/)張行中¶
古來人物畫為難驚見仙公樹石間莫把丹青名右相¶
<pb:KR4h0142_WYG_061-10b>¶
太平勲業在人寰¶
　　跋文獻公張果老圖　　　　　(元/)元好問¶
耆舊能談相國賢功名欲占冷巖前清風萬古猶應在¶
未用仙公甲子年¶
　　果老圖　　　　　　　　　　(元/)袁　桷¶
御氣如嬰兒變化能成形再過趙州橋滅蹟絶怪靈¶
　　題張果老騎驢圖　　　　　　(元/)范　梈¶
細栁官橋路騎驢不用鞭先生誠有道此去亦千年¶
<pb:KR4h0142_WYG_061-11a>¶
　　張果對御圖　　　　　　　　(元/)呉師道¶
多欲求仙亦已癡老翁幻怪等兒嬉騎驢却向何山去¶
不救青螺蜀道時¶
　　張果老騎牛圖　　　　　　　(明/)金幼孜¶
客有騎牛者人稱果老仙問知欲何往大笑指青天¶
　　題張果騎驢圖　　　　　　　(明/)僧果庵¶
舉世多少人無如這老漢不是倒騎驢凡事回頭看¶
　　曹國舅贊　　　　　　　　　(宋/)白玉蟾¶
<pb:KR4h0142_WYG_061-11b>¶
竊得玉京桃踏㫁金華草白雲滿蓑衣内有金丹寶¶
　　韓湘子贊　　　　　　　　　(宋/)白玉蟾¶
白雪滿空夜黄芽一朶春藍闗歸去後閒甚世間人¶
　　題韓湘子像　　　　　　　　(明/)唐　錦¶
昌黎千載士虎踞白玉堂毛錐三寸奪造化抉剔海岳¶
無晶光此事古來鬼神忌真宰泣訴令投荒頃刻花逡¶
巡酒藍闗雪花大於斗冰襯馬蹄凍欲僵等閒笑破山¶
人口輕烟霧御氤氲仙邪非邪且勿論靜裏悠悠誰似¶
<pb:KR4h0142_WYG_061-12a>¶
君¶
　　何仙姑贊　　　　　　　　　(宋/)白玉蟾¶
閬苑無蹤蹟唐朝有姓名不知紅玉洞千古夜猿聲¶
　　藍采和像　　　　　　　　　(元/)元好問¶
長板髙歌本不狂兒曹自為百錢忙幾時逢著藍衫老¶
同向春風舞一場¶
　　藍采和像　　　　　　　　　(明/)楊　基¶
石崇步障四十里猗頓珊瑚八百株寧可黄金堆下死¶
<pb:KR4h0142_WYG_061-12b>¶
街頭不散一青蚨¶
　　題李營丘畫驪山老姥賜李密火星劒圖¶
　　　　　　　　　　　　　　　(明/)汪克寛¶
蒲山鋭額千牛客蒲韀跨犢行無蹟挂角青編一束書¶
夢對重瞳意相得昆吾寶劒三尺水火星炯炯精光起¶
花冠仙姥授神竒拜起倉皇驚更喜鞏南歃血盟玉盤¶
龍舟錦纜誅疵瘢折簡唐公結昆弟威淩六月嚴霜寒¶
豈知不學萬人敵雄才空覺乾坤窄九卿裂地藏琱弓¶
<pb:KR4h0142_WYG_061-13a>¶
稠桑土蝕銅花碧苕蕘古樹蒼玉林丹厓慘澹霾輕隂¶
龍津歘忽風雲化未須感慨荆軻心¶
　　題麻姑圖有懐蔣師文　　　　(元/)黄鎮成¶
曽宿丹霞十二樓水亭風館不勝秋故人天上無書到¶
自展山圖看雪流¶
　　題張叔厚白描麻姑像　　　　(元/)張天英¶
狡獪仙人來自東海波清淺日輪紅易遷宫裏飛霞佩¶
只在鸞笙一曲中¶
<pb:KR4h0142_WYG_061-13b>¶
　　后土瓊花圖　　　　　　　　(明/)瞿　佑¶
阿武臨朝若鬼神春風屢動壁衣塵唐臣不敢揚君醜¶
移謗瓊花觀裏人¶
　　題七夕圖　　　　　　　　　(唐/)趙　璜¶
帝子吹簫上翠微秋風一曲鳯皇歸明年七月重相見¶
依舊高懸織女機¶
　　織女圖　　　　　　　　　　(明/)瞿　佑¶
錦機停織動經秋恨逐銀河一水流人世底須爭巧拙¶
<pb:KR4h0142_WYG_061-14a>¶
乞來何不妮牽牛¶
　　題毛女真　　　　　　　　　(宋/)蘇　軾¶
霧鬢風鬟木葉衣山川良是昔人非祗應閒過商顔老¶
獨自吹簫月下歸¶
　　毛女圖(為用極/題二首)　　　　　　　(元/)劉　躍¶
軹道蒼茫異古今長鑱相伴坐巖隂𤣥猿獨挂危梢底¶
照影清流契宿心¶
老蟬光怪射寒虚兀坐相看撇短鉏移得山花偏帶土¶
<pb:KR4h0142_WYG_061-14b>¶
武陵春事近何如¶
　　題錢選毛女　　　　　　　　(元/)錢惟善¶
槲葉紉衣紺髮青宫妝變盡尚娉婷君王若問長生藥¶
只有胡麻與茯苓¶
　　毛女圖　　　　　　　　　　(元/)宋　褧¶
終南靈藥可成仙徐福空勞泛海船七月輼輬鮑魚臭¶
不知宫女却長年¶
　　毛女圖　　　　　　　　　　(元/)鄭　氏(名允/端)¶
<pb:KR4h0142_WYG_061-15a>¶
我亦斯人徒偶然攖世網撫巻發深思何當共長往¶
　　毛女成仙圖　　　　　　　　(明/)瞿　佑¶
童女樓船去不歸三山何處覓靈芝神仙只在秦宫裏¶
底事君王却不知¶
　　題張渥描乗鸞月仙　　　　　(元/)張天英¶
素女乗鸞月下飛飄飄環珮語相依帝家曽識乗槎客¶
笑倚天孫錦字機¶
　　題姮娥奔月圖　　　　　　　(明/)蘭廷瑞¶
<pb:KR4h0142_WYG_061-15b>¶
竊藥私奔計已窮稾砧應恨洞房空當時射日弓猶在¶
何事無能近月中¶
　　姮娥奔月圖　　　　　　　　(明/)瞿　佑¶
一丸靈藥少人知竊去應無再得期后羿空能殘九日¶
那知月裏却容私¶
　　月宫仙子圖(三首/)　　　　　　(明/)徐　渭¶
纒頭雲錦墜金釵短袖長裙雪片裁不是上頭寒不禁¶
夜深何事却飛來¶
<pb:KR4h0142_WYG_061-16a>¶
捧來玉兔夜生光一捻冰肌縞帶長試問當年明月裏¶
果然親得見明皇¶
空中縹緲景光新但似雲霞不似人知道今來是何夕¶
桂花添得幾枝春¶
　　呉彩鸞冩真　　　　　　　　(宋/)謝　薖¶
天上鳳皇難獨宿人間翡翠本雙棲丹青不與文簫共¶
誰遣雉東迷雀西¶
　　題呉彩鸞詩韻圖　　　　　　(元/)元好問¶
<pb:KR4h0142_WYG_061-16b>¶
仙人固多門積行如累級高卑位既陳所入葢不一綵¶
鸞遇文簫夙運契㝠適居然西山下鬻字給朝夕混俗¶
隠𤣥霧偶被山靈識蕭爽致福地期延冲化術萬試既¶
巳除天網疎不失豈擬囂塵徒紛亂喪明質正如楊安¶
君舉手凌白日上道誠不邪匪曰係黄赤所以跨猛虎¶
示此出世蹟歸來乎山中棲神返空碧¶
　　題呉彩鸞冩韻圖　　　　　　(元/)張　昱¶
小㸃紅鸞欲下遲逺山渾似畫來眉如何一念人間事¶
<pb:KR4h0142_WYG_061-17a>¶
上界仙曹便得知¶
　　呉彩鸞像　　　　　　　　　(元/)倪　瓚¶
誰見文簫逐彩鸞碧山蘿月五更寒猶遺冩韻軒中迹¶
留得風流後世看¶
　　題洛神賦畫後　　　　　　　(元/)王　惲¶
凄㫁西陵松柏聲將身自試漫為情陳王正自無聊賴¶
流盼川妃欲目成¶
　　洛妃圖　　　　　　　　　　(元/)袁　桷¶
<pb:KR4h0142_WYG_061-17b>¶
可怪夢中説夢底須愁裏添愁落日春風王子多情不¶
解綢繆¶
　　題文海屋洛神圖　　　　　　(元/)陸　仁¶
神之媛兮霓裳凌長波兮迴翔龍輈兮孔葢秋之水兮¶
如霜浦有蘭兮蘭有荑折芳馨兮遺所思揚舲兮遽逺¶
目眇眇兮愁予¶
　　洛神圖　　　　　　　　　　(元/)雅勒呼¶
鄴宫簷瓦似(一作/化)鴛飄蘭渚鳴鸞(一作/鑾)去國遙謾説君¶
<pb:KR4h0142_WYG_061-18a>¶
王留寶枕不聞仙子和瓊(一作/鸞)簫驚鴻易沒青天(一作/林)¶
月沈鯉難憑碧海潮腸㫁洛川東去水野烟汀草共蕭¶
蕭¶
　　洛神圖　　　　　　　　　　(明/)呉　寛¶
仙妃不可即洛水遙相望手持青芙蓉游戲水中央金¶
翠耀容飾木難綴明璫飄颻白雲裾蕩漾青霓裳人神¶
本殊道倏忽登北堂嫣然啟玉齒氣若幽蘭香馮夷與¶
海若左右更舉觴洛水詎可測人壽安能量雲軿期再¶
<pb:KR4h0142_WYG_061-18b>¶
來少隔三千霜¶
　　洛神巻　　　　　　　　　　(明/)沈　周¶
煩馬蕭蕭駐西日旌旗冉冉曳靈風潛川密約殷勤記¶
流水微辭宛轉通珮玉有聲山月小襪塵無迹浦雲空¶
人間離合須臾事還似高堂一夢中¶
　　清汶老所傳秦湘二女圖(次子/由韻)　(宋/)蘇　軾¶
春風消冰失瑤玉我本無身安有觸羊生得歸如得風¶
握手一笑未為辱先生室中無天遊環佩何處鳴風甌¶
<pb:KR4h0142_WYG_061-19a>¶
隨魔未必皆魔女但與分燈遣歸去胡為寫真傳世人¶
更要維摩一轉語丹元茅茨祗三間太極老人時往還¶
㸃檢凡心早除拂方平袖鞭常使物¶
　　題尤溪宗室所藏二妃圖　　　(宋/)朱　子¶
瀟湘木落時玉佩秋風起日暮悵何之寂寞寒江水(湘/夫)¶
(人/)¶
夫君行不歸日夕空凝佇目㫁九嶷岑回頭淚如雨(湘/君)¶
　　題白描湘靈鼔瑟圖　　　　　(元/)陳　基¶
<pb:KR4h0142_WYG_061-19b>¶
斑斑湘竹淚痕深望斷重華隔逺岑花落黄陵春水闊¶
至今鼓瑟有遺音¶
　　題張渥湘妃鼓瑟圖　　　　　(元/)陶宗儀¶
朱絃促柱鼔湘靈霧鬢雲鬟下紫㝠萬頃碧波明月裏¶
曲終惟見數峯青¶
　　題湘君洛神二圖　　　　　　(明/)高　啟¶
祠前修竹楚山青風珮時來過洞庭月夜莫彈瑤瑟怨¶
夫君不見有誰聽¶
<pb:KR4h0142_WYG_061-20a>¶
　　雲中君圖　　　　　　　　　(金/)劉　迎¶
衣若新沐蘭湯薫靈巫拜舞方迎神恍然相見帝者服¶
九歌昔詠雲中君畫史亦可人妙入造化域羽衣玉麈¶
美且閒此意不知何處得空明倏忽紛溟濛胡為眷眷¶
臨壽宫飄然來下復逺舉想像決去隨飛龍祠空人散¶
秋蕭瑟落日猿聲喚秋色湘天極目青茫茫憑高一望¶
無南北¶
　　次韻馬伯庸題淩波仙圖　　　(元/)劉　因¶
<pb:KR4h0142_WYG_061-20b>¶
玉衣朝岱日寶瑟寫湘雲宛轉鸞歸憶參差雁過聞石¶
痕生左角松影印迴紋倚竹憐雙泣摛蘭憫自焚停驂¶
沙磧近指㸃認昭君¶
　　題淩波仙圖　　　　　　　　(元/)楊維楨¶
帝子乗風下九疑含情欲去更遲遲獨憐江草年年綠¶
曽見淩波解佩時¶
　　題淩波飛葢圖　　　　　　　(元/)張天英¶
蕊珠宫人駕雲軿山中翠葢何亭亭老龍飛葢作風雨¶
<pb:KR4h0142_WYG_061-21a>¶
八仙池上爭娉婷金環瓊珮裛薇露雙成躡隨青鸞翎¶
酒星入水化為石寒玉夜語天泠泠白瑤城闕三萬里¶
月照影娥行洞庭¶
　　題淩波仙　　　　　　　　　(明/)貝　瓊¶
姮娥竊藥能奔月嬴女吹簫亦上天萬古阿甄魂魄苦¶
江清雪冷夜如年¶
　　畫水仙　　　　　　　　　　(元/)唐　肅¶
萬騎南巡日三妃掩涕時九疑雲不㫁何處見龍旗¶
<pb:KR4h0142_WYG_061-21b>¶
　　飛仙圖　　　　　　　　　　(元/)劉永之¶
綠膺么鳳載瓊簫霧鬢烟鬟向月飄閬苑獨歸仙路逺¶
九天風露濕紅綃¶
　　題茅山彭道士畫梅花仙子　　(元/)丁　復¶
綠燕棲寒夜不飛洞天霜淨月流輝夜深彷彿梅邊卧¶
起摋青霞染素衣¶
　　題三白士女　　　　　　　　(元/)陳　基¶
長松百尺吹天風仙人憑虚離紫宫明月挂樹雲溶溶¶
<pb:KR4h0142_WYG_061-22a>¶
褰衣獨憩流青曈炯若秋水涵芙蓉𤣥霜未下珠露濃¶
桂樹偃蹇山巃嵸烟蘿空青深太古薜荔吹香雜蘭杜¶
渴飲石泉飢瓊蕊逍遙不比巫山女朝為行雨莫行雨¶
人間回首空塵土何如丹丘與𤣥圃珊然玉佩風泠泠¶
羣仙夜誦蕊珠經紫金之冠朝玉京青幢絳節鳳凰笙¶
蓬萊弱水今淺清何當從之拾瑤英一往不死三千齡¶
　　仙娥翫月圖(為野雲/陳氏題)　　　　　(元/)張　翥¶
仙娥微步下高寒獨立長松月滿山妝影透明金背鏡¶
<pb:KR4h0142_WYG_061-22b>¶
佩聲飛動玉連環洗空碧海銀蟾冷舞罷瑤階白鳳閒¶
不是丹青寄顔色行雲無夢到人間¶
　　仙女醉歸圖　　　　　　　　(明/)陳景融¶
碧桃花下宴初還雲御逍遙擁侍鬟兩鬢天風吹不醒¶
肯教清夢落人間¶
　　白雲仙女圖　　　　　　　　(明/)呉　寛¶
霞裙霧帶空中起何物嫣然一仙子下方塵土不沾衣¶
來往踏雲如踏水瑤池西去扶桑東萬里聊乗半日風¶
<pb:KR4h0142_WYG_061-23a>¶
　却笑洛神波底住一生空卧水晶宫¶
　　　題小仙養蒲圖　　　　　　　(明/)謝承舉¶
　泣雨緑牎潤娟娟淨洗膚夜花開石竇春意在方壺豪¶
　撚吟鬚勁清憐仙骨癯秋燈山閣靜長伴讀書儒¶
　　　女仙彈琴　　　　　　　　　(明/)徐　渭¶
　流水東來響白蛇高松西畔隔紅霞彈琴未必神仙事¶
　只好呼儂女伯牙¶
　¶
<pb:KR4h0142_WYG_061-23b>¶
　¶
　¶
　¶
　¶
　¶
　¶
　¶
御定歴代題畫詩類巻六十一¶
