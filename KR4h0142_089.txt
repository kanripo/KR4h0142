# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.587456
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷八十九目錄
<pb:KR4h0142_WYG_089-1a>¶
　欽定四庫全書¶
御定厯代題畫詩類巻八十九目錄¶
　　花卉類¶
　　　次韻袁起巖送示郡沼雙蓮圖(宋范成大/)¶
　　　繪蓮(宋白玉蟾二首/)¶
　　　趙昌荷花(元劉因/)¶
　　　題曹農卿雙頭蓮圖(元吳澄二首/)¶
　　　秋荷圖(元陳旅/)¶
<pb:KR4h0142_WYG_089-1b>¶
　　　蓮藕花葉圖(元吳師道/)¶
　　　題敗荷(元王翰/)¶
　　　題畫蓮(元李祁/)¶
　　　畫蓮(元貢性之/)¶
　　　題扇面荷花(明劉基/)¶
　　　題紅白蓮(明高棅/)¶
　　　題畫蓮(明陳憲章/)¶
　　　題宗人愈大上舍所藏白描風荷圖(明程敏政/)¶
<pb:KR4h0142_WYG_089-2a>¶
　　為周郎中公瑞題觀蓮圖(明吳寛/)¶
　　許彦明白蓮詩卷(明顧璘/)¶
　　陶耕學紅白荷花扇面(明周鼎/)¶
　　桂林圖(元張憲/)¶
　　劉元初桂花圖(明張以寧/)¶
　　題周遜學天香深處巻(明髙啓/)¶
　　題錢舜舉折桂枝(明解縉/)¶
　　徽宗畫瓶中桂花(明王澤/)¶
<pb:KR4h0142_WYG_089-2b>¶
　　丹桂圖(明周用/)¶
　　桂圖吟(明廖道南/)¶
　　為錢副郎世恩題桂兔圖(明吳寛/)¶
　　題趙昌寒菊(宋蘇軾/)¶
　　題菊花冊(宋楊后/)¶
　　異菊圖(元王惲/)¶
　　題白菊(元程鉅夫/)¶
　　錢舜舉折枝菊(元袁桷/)¶
<pb:KR4h0142_WYG_089-3a>¶
　　題墨菊(元何中/)¶
　　題墨菊(元黄鎮成/)¶
　　墨菊(元貢性之二首/)¶
　　題黄菊(元陶宗儀/)¶
　　題金菊畫屏(元秦約/)¶
　　題趙子固蘭菊(元頂炯/)¶
　　題墨菊(明劉基/)¶
　　題超上人墨菊(明劉崧/)¶
<pb:KR4h0142_WYG_089-3b>¶
　　題徐雪州墨菊(明貝瓊/)¶
　　題遜菴墨菊(明髙啓/)¶
　　題菊柬林司成先生(明王佐/)¶
　　墨菊(明方孝孺二首/)¶
　　蘭菊圖(明許繼/)¶
　　墨菊(明解縉/)¶
　　題菊送別(明楊士竒/)¶
　　題墨菊(明金幼孜/)¶
<pb:KR4h0142_WYG_089-4a>¶
　　墨菊(明楊榮/)¶
　　墨菊(明陳全/)¶
　　畫菊(明林誌/)¶
　　剪菊圖(明陳顥/)¶
　　題畫菊(明陳憲章/)¶
　　題敷五菊屛(明李東陽/)¶
　　墨菊(明李東陽/)¶
　　墨菊(明闕名/)¶
<pb:KR4h0142_WYG_089-4b>¶
　　題黄菊(明劉泰/)¶
　　墨菊(明劉泰/)¶
　　題道新菊圃巻(明程敏政/)¶
　　畫菊(明楊廉/)¶
　　題錢秋官菊(明吳宣/)¶
　　題新喻丞劉源墨菊(明鄭瑛/)¶
　　題扇頭菊花(明謝承舉/)¶
　　題畫菊(明鄭汝美/)¶
<pb:KR4h0142_WYG_089-5a>¶
　　　題東籬秋色(明秦旭/)¶
　　　墨菊(明唐寅/)¶
　　　題何大參菊花圖巻子(明祝允明/)¶
　　　徵明墨菊(明祝允明/)¶
　　　畫菊(明徐渭二首/)¶
　　　題菊竹圖(明姚綬/)¶
　　　白茶畫屛(元朱德潤/)¶
　　　青門山人畫滇茶花(明徐渭/)¶
<pb:KR4h0142_WYG_089-5b>¶
　　　饒世英所藏錢舜舉畫茶花(元虞集/)¶
　　　題玊簪花圖(元陳旅/)¶
　　　題秋海棠(明謝承舉/)¶
　　　題張希顔紙本雞冠(宋范成大/)¶
　　　題雞冠(元程鉅夫/)¶
　　　題錢舜舉畫雞冠花(元于立/)¶
　　　題畫雞冠花(元姚文奐/)¶
御定歴代題畫詩類卷八十九目錄¶
#+PROPERTY: JUAN 卷八十九
<pb:KR4h0142_WYG_089-6a>¶
　欽定四庫全書¶
御定歴代題畫詩類卷八十九¶
　　花卉類¶
　　　次韻袁起巖送示郡沼雙蓮圖　(宋/)范成大¶
　珠淵玉水折方員湧出雙蓮照酒邉壓倒小湖三級草¶
　増光後沼兩重蓮苕華名字元相並桃葉根株本自連¶
　好把吳歈翻楚些楊荷新曲勝當年¶
　　　繪蓮(二首/)　　　　　　　　　(宋/)白玉蟾¶
<pb:KR4h0142_WYG_089-6b>¶
　筆底荷花水面浮纎毫造化奪工夫為誰畫出生綃上¶
　泰華山頭玉井圖¶
　濃淡色中匀粉膩淺深痕上著臙脂華堂展處南薫起¶
　一似西湖六月時¶
　　　趙昌荷花　　　　　　　　　(元/)劉　因¶
　我家東湖三百頃瑞錦縱横緑雲凝森森曉氣天香飛¶
　星斗光沉水花净逺如嬰兒脱文褓近若胎仙臨玊鏡¶
　瓊杯欲側雨絲垂金掌初調露珠定盡将機心付鷗鷺¶
<pb:KR4h0142_WYG_089-7a>¶
小雨輕烟穿短艇京城烏帽二十年夢入滄洲寄清興¶
趙生畫意不畫格淺粉輕砂飬真性韜精斂容羞自陳¶
三沐無言月華靚邇來馮於號能事老嫩風情毫髪証¶
𤣥黄已辦神俊枯遂影之人道中病髙堂視此青琉璃¶
香色俱忘保清净¶
　　題曹農卿雙頭蓮圖(二首/)　　　(元/)吳　澄¶
天光水鏡净泓然燦爛心花發瑞蓮認得一茄雙菡萏¶
千枝萬蕊一根連¶
<pb:KR4h0142_WYG_089-7b>¶
花中君子濓溪獨分作河南二鄂華天為有兒雙秀發¶
送将此瑞到公家¶
　　秋荷圖　　　　　　　　　　(元/)陳　旅¶
持衣寄所思欲寄不得逺水國風露凉徘徊九秋晚¶
　　蓮藕花葉圖　　　　　　　　(元/)吳師道¶
玉雪竅玲籠紛披綠映紅生生無限意只在苦心中¶
　　題敗荷　　　　　　　　　　(元/)王　翰¶
曽向西湖載酒歸香風十里弄晴暉芳菲今日凋零盡¶
<pb:KR4h0142_WYG_089-8a>¶
却送秋聲到客衣¶
　　題畫蓮　　　　　　　　　　(元/)李　祁¶
分得西湖一畝多紅妝凌亂倚清波初疑載酒穿花去¶
露下月明聞棹歌¶
　　畫蓮　　　　　　　　　　　(元/)貢性之¶
吳王宫殿水流香歩屧廊深暑氣凉長日香風吹不斷¶
藕花多處浴鴛鴦¶
　　題扇面荷花　　　　　　　　(明/)劉　基¶
<pb:KR4h0142_WYG_089-8b>¶
玉井芙蓉紅粉腮何人移向月中栽髙軒忽漫㸔圖畫¶
疑是昭陽曉鏡開¶
　　題紅白蓮　　　　　　　　　(明/)髙　棅¶
素艷濃花似鬭開露房雙啓暗香來只疑月下瑶池㑹¶
半出紅妝捧玉杯¶
　　題畫蓮　　　　　　　　　　(明/)陳憲章¶
船入荷花内船衝荷葉開先生歸去後誰坐此船來¶
　　題宗人愈大上舎所藏白描風荷圖¶
<pb:KR4h0142_WYG_089-9a>¶
　　　　　　　　　　　　　　　(明/)程敏政¶
鏡湖水光如碧練一霎回風舞團扇馮夷乍啓水晶宫¶
仙子齊匀鏡中面凌波徙倚欲傾城澤荇渚蒲如有情¶
素菂揺香白鷺下青房墮影遊魚驚落手湘雲半舒巻¶
素色亭亭净於剪五侯池館春䦨珊恥共鉛華鬭深淺¶
　　為周郎中公瑞題觀蓮圖　　　(明/)吳　寛¶
玉井蓮開花十丈此事詩家徒自誑何處池頭有此花¶
分明蜀錦裁成障清陂渺渺波洋洋水榭人疑坐天上¶
<pb:KR4h0142_WYG_089-9b>¶
白羽風輕頻自揺紅妝日出閒相向畫工作此待誰題¶
意匠欲追崔子西平生比徳是君子耶溪不擬定濂溪¶
濓溪舊有愛蓮説意見豈與埤雅齊溪流一𣲖接雙井¶
雲孫早躡登雲梯¶
　　許彦明白蓮詩卷(沈石田畫/金赤松題)　　(明/)顧　璘¶
珍圖白蓮何皎然盈縑風露臨秋鮮丹青豈同俗匠伍¶
貞素獨與幽情便璚瑶滿池琢不碎翠葉雨重攲仍顛¶
盛開欲落比雲散乍疎復密如星聮何不放筆鋪十頃¶
<pb:KR4h0142_WYG_089-10a>¶
中間蕩漾吳姬船嬌歌艷曲互酬答氷肌玉面矜嬋娟¶
風流領袖自石田好事遺之歸攝泉赤松郢唱復絶世¶
後來和者難為前我欲西湖招勝侣金樽美酒斗十千¶
林逋宅前放舟去六橋曲曲相迴旋古人今人盡如此¶
安得夀命金石堅人間富貴草頭露不須錦瑟調朱絃¶
與君雪藕擘蓮子共唱新詩湖上眠¶
　　陶耕學紅白荷花扇面　　　　(明/)周　鼎¶
欲語還停隔扇羅主家池館晚凉多紅顔自得南薫意¶
<pb:KR4h0142_WYG_089-10b>¶
皓齒偏能子夜歌忽憶綵雲湖上見恍疑瓊佩月中過¶
淡妝濃抹多相似回首耶溪渺綠波¶
　　桂林圖　　　　　　　　　　(元/)張　憲¶
瑶階夜冷莎雞泣老兔西飛天宇濕萬斛愁香捲海風¶
丹砂滿地誰收拾太湖仙子月中立青瑣畫闌塵不入¶
玉鞭一尺跨白鸞笑向霜娥作長揖¶
　　劉元初桂花圖　　　　　　　(明/)張以寧¶
醉上淮山喚八公白鸞騎到廣寒宫滿身香露銖衣濕¶
<pb:KR4h0142_WYG_089-11a>¶
十二瑶臺月正中¶
　　題周遜學天香深處卷　　　　(明/)髙　啓¶
仙芬染骨濃無跡秋入畫堂簾不隔夢尋老蟾煙霧迷¶
碎落金蟲夜愁寂素娥舊栽無兩叢萬古散吹秋滿空¶
薫羅不爇象籠火人倚畫欄清影中蕙蘭暗泣幽香歇¶
只有瑶芳占涼月¶
　　題錢舜舉折桂枝　　　　　　(明/)解　縉¶
憶昔霓裳清夢遊月中仙子參華輈九天風露滴蟾桂¶
<pb:KR4h0142_WYG_089-11b>¶
化作清香天地浮淮南小山如可招空遺金粟結離愁¶
翠葉離披鳳凰羽寳花瑟縮紛相糾徃時相見今重逢¶
天上人間路豈通明朝手把玉清去坐令四海生清風¶
　　徽宗畫瓶中桂花　　　　　　(明/)王　澤¶
玊色宫瓶出内家天香誰貯月中花六宫只愛新涼好¶
不道金風捲翠華¶
　　丹桂圖　　　　　　　　　　(明/)周　用¶
廣寒月出東海頭扶疎桂樹横九州天香料理一萬斛¶
<pb:KR4h0142_WYG_089-12a>¶
散作八月人間秋¶
　　桂圖吟　　　　　　　　　　(明/)廖道南¶
桂開旖旎何芬芳空明天宇流禎祥仙宫閶闔月華朗¶
姮娥綽約河漢長我聞桂香在廣寒璇星珠斗真竒觀¶
願言采珍調帝鼎斟酌五氣和芝蘭¶
　　為錢副郎世恩題桂兔圖　　　(明/)吳　寛¶
懸崖碧樹争倒垂金釵亂插還參差古香能受秋風吹¶
亦復有藤縷絡之洞門一似逢仙姬身纒寶纓墜朱緌其¶
<pb:KR4h0142_WYG_089-12b>¶
下何物趺坐危赤睛玉毫光陸離長耳聳起分兩岐¶
視而孕焉䨲是兒惟上有物揚清暉團團氷鏡一尺圍¶
人名為月非此誰月中桂滿兔且肥信哉有影乃在斯¶
歴觀畫記從新施收藏莫盛宣和時髙格雅淡今何稀¶
黄荃趙昌曷不師素面朝天誇虢姨市娼塗抺衆所嗤¶
驀然展視亦甚竒翩翩五色斑斕衣¶
　　題趙昌寒菊　　　　　　　　(宋/)蘇　軾¶
輕肌弱骨散幽葩真是青帬両髻了便有佳名配黄菊¶
<pb:KR4h0142_WYG_089-13a>¶
應緣霜後苦無花¶
　　題菊花冊　　　　　　　　　(宋/)楊　后¶
莫惜朝來准酒錢淵明身即是花仙重陽滿滿杯中泛¶
一縷黃金是一年¶
　　異菊圖(一枝十花容色各/異未之見也故賦)　　　(元/)王　惲¶
枉説重巖細菊斑連眉十樣更清妍不辭老圃秋容澹¶
要見花神景氣偏越被香濃薫百和柴桑人去已千年¶
醉吟不用江州白此日東籬得董仙¶
<pb:KR4h0142_WYG_089-13b>¶
　　白菊圖　　　　　　　　　　(元/)程鉅夫¶
黄中雖正色潔白見芳心折得無人把何如晚逕深¶
　　錢舜舉折枝菊　　　　　　　(元/)袁　桷¶
醉別南山十五秋鴈聲深恨夕陽樓寒香似寫歸來夢¶
背立西風替蝶愁¶
　　題墨菊　　　　　　　　　　(元/)何　中¶
橘枳蘭芽玉易瑕商山一出便忘家㡬回惆悵梅花别¶
并有緇塵到菊花¶
<pb:KR4h0142_WYG_089-14a>¶
　　題墨菊　　　　　　　　　　(明/)黄鎮成¶
江南九月秋風涼秋菊采采金衣黄近時丹丘出新意¶
却灑淡墨傳秋香青城學士曽題藻散落人間共傳寶¶
卷舒造化入毫端回首東籬自枯槁東陽傅君心好竒¶
何處得此秋霜枝湖湘衲子逺相貺筆勢迥與丹丘齊¶
香英細蹙𤣥玉屑老榦拗斷烏金折不隨粉黛學時妝¶
自與幽人同志節淵明已逝屈子沈晚香縱有誰知心¶
感君圖畫三歎息為君長歌楚天碧¶
<pb:KR4h0142_WYG_089-14b>¶
　　墨菊　　　　　　　　　　　(元/)貢性之¶
柴桑生事日蕭然解印歸来只自憐醉眼不知秋色改¶
㸔花渾似隔輕烟¶
　　墨菊　　　　　　　　　　　(元/)貢性之¶
醉折東籬朶㸔如隔暮烟莫驚顔色改不是義熈年¶
　　題黄菊　　　　　　　　　　(元/)陶宗儀¶
道人小葺栁邉莊三徑西風逗晚香按譜秋葩班異品¶
堂堂正色御袍黄¶
<pb:KR4h0142_WYG_089-15a>¶
　　題金菊畫屛　　　　　　　　(元/)秦　約¶
入風隔幔庭微芬晏罷西池夜半分翠纛不來清漏迥¶
月中羞舞鬱金裙¶
　　題趙子固蘭菊　　　　　　　(元/)項　炯¶
凉雲如波散銀浦飛虹不見行天鼓野花幽草一團春¶
暖天相倚愁殺人¶
　　題墨菊　　　　　　　　　　(明/)劉　基¶
粲粲金英美可餐九秋風露與清寒墨君莫妬天然色¶
<pb:KR4h0142_WYG_089-15b>¶
終遣靈均怨子蘭¶
　　題超上人墨菊　　　　　　　(明/)劉　崧¶
露香秋色淺深中青蘂黄花自一叢最憶南園微雨過¶
短籬扶杖㸔西風¶
　　題徐雪州墨菊　　　　　　　(明/)貝　瓊¶
先生愛菊似柴桑三徑歸來亦未荒莫道空山秋色淡¶
新花一朶御袍黄¶
　　題遜菴墨菊　　　　　　　　　(明/)髙　啓¶
<pb:KR4h0142_WYG_089-16a>¶
獨留鐵面傲霜遲秋蝶來尋莫自疑須信陶翁醉歸後¶
西風塵土滿東籬¶
　　題菊柬林司成先生　　　　　(明/)王　佐¶
紫翠叢中獨隠竒風霜飽歴燦東籬寄語柴桑老居士¶
好歸吟賞莫敎遲¶
　　墨菊(二首/)　　　　　　　　　(明/)方孝孺¶
觧印歸來鬢巳斑故園松菊可怡顔祗縁三徑荒凉久¶
特寫秋花仔細㸔¶
<pb:KR4h0142_WYG_089-16b>¶
分根昔日向東籬種近羲之洗硯池㡬度來澆池上水¶
花間朶朶墨淋漓¶
　　蘭菊圖　　　　　　　　　　(明/)許　繼¶
九畹曾無舊日春都隨蕭艾混泥塵秋風冷淡山籬下¶
惟有黄花是故人¶
　　墨菊　　　　　　　　　　　(明/)解　縉¶
春雨茁芳露貞脆無異姿濯濯等鮮妍猗猗競華滋秋¶
風䬃然至殞落紛蓬茨獨兹異衰草烈士當艱危佳色¶
<pb:KR4h0142_WYG_089-17a>¶
不為艷貞心常自持禀性夙巳定造化無容私¶
　　題菊送别　　　　　　　　　(明/)楊士竒¶
送行漸及黄花節江北江南白露寒為有清香宜晚歲¶
獨憐彭澤未休官¶
　　題墨菊　　　　　　　　　　(明/)金幼孜¶
自是芳姿不涴塵曉妝如洗露華新玉英粲粲黄金色¶
斜倚東籬日又曛¶
　　墨菊　　　　　　　　　　　(明/)楊　榮¶
<pb:KR4h0142_WYG_089-17b>¶
聞道柴桑境最幽晚涼清興到林丘墨池一夜西風起¶
染出東籬片片秋¶
　　墨菊　　　　　　　　　　　(明/)陳　全¶
嫩菊散輕煙青蘂含朝露不見柴桑翁遥情托豪素¶
　　畫菊(為周編/修賦)　　　　　　　　(明/)林　誌¶
采采金英白露團西風冷動一枝寒宦遊無復芳菲夢¶
笑把秋香畫裏㸔¶
　　剪菊圖　　　　　　　　　　(明/)陳　顥¶
<pb:KR4h0142_WYG_089-18a>¶
西風三徑近秋期閒㸔山童理菊枝浪蕊浮花都剪却¶
剛留㡬朶傲霜姿¶
　　題畫菊　　　　　　　　　　(明/)陳憲章¶
籬下花堪把先生有酒不遥看白衣者不復問江州¶
　　題敷五菊屛　　　　　　　　(明/)李東陽¶
先生深臥菊花叢曲几圍屏窈窕通本為紅塵辭俗眼¶
豈因多病怯秋風交情盡付炎涼外身計聊憑吏隠中¶
相過不嫌憔悴質祗應風味與君同¶
<pb:KR4h0142_WYG_089-18b>¶
　　墨菊　　　　　　　　　　　(明/)李東陽¶
白露被原隰黄菊秋始華餘馨引遥袂采掇初還家秀¶
色雖可玩玩久不復華入畫清且古為詩正而葩幽懐¶
託揮寫庶用傳無涯持此問真幻無言空自嗟¶
　　墨菊　　　　　　　　　　　(明/)闕　名¶
義熙嘉本乆塵埃誰剪幽香染麝煤秋色不如前日好¶
晚風零落紫霞杯¶
　　題黄菊　　　　　　　　　　(明/)劉　泰¶
<pb:KR4h0142_WYG_089-19a>¶
芳叢燁燁殿秋光嬌倚西風學道妝一自義熙人採後¶
冷煙疎雨㡬重陽¶
　　墨菊　　　　　　　　　　　(明/)劉　泰¶
自是中黄第一家鴈來時節傲霜華如何秋色無人管¶
移向龍泉道士家¶
　　題道新菊圃卷　　　　　　　(明/)程敏政¶
籬下西風鬭晚妝閒花寧復見紅黄青青惟有淇園子¶
晏歳交情一味長¶
<pb:KR4h0142_WYG_089-19b>¶
　　畫菊(與鄒汝/愚同賦)　　　　　　　　(明/)楊　廉¶
好事持醪莫漫過餐英擬和獨醒歌傍人秪愛寒香逺¶
知受風霜是㡬多¶
　　題錢秋官菊　　　　　　　　(明/)吳　宣¶
匝地風雲空暮色溥天雷雨自春芽何人挽得秋香轉¶
猛拍䦨干怨露華¶
　　題新喻丞劉源墨菊　　　　　(明/)鄭　瑛¶
東籬吐佳菊采采含幽馨芳心竟云託離披履前楹詎¶
<pb:KR4h0142_WYG_089-20a>¶
惟陶令賢千載同幽襟感兹時物遷獨見霜中榮故人¶
安素子為君寫其英醉墨尚淋漓宛若寒露侵豈無春¶
陽花朝發夕已零贈此竟何俟亦以期令音¶
　　題扇頭菊花　　　　　　　　(明/)謝承舉¶
秋蚤花神仗雨催扇頭聊借墨花裁故山歸去重陽近¶
籬下疎枝正好開¶
　　題畫菊　　　　　　　　　　(明/)鄭汝美¶
春榮夏茂季秋香晚節還能傲雪霜不見東風桃李面¶
<pb:KR4h0142_WYG_089-20b>¶
㡬竿脩竹伴孤芳¶
　　題東籬秋色(送過九/苞之京)　　　　　(明/)秦　旭¶
清華簪組觸塵埃歳歳觀光上鳳臺莫戀青山如洛下¶
故園黄菊待君開¶
　　墨菊　　　　　　　　　　　(明/)唐　寅¶
故園三徑吐幽叢一夜𤣥霜墮碧空多少天涯未歸客¶
借人籬落㸔秋風¶
　　題何大參菊花圖卷子　　　　(明/)祝允明¶
<pb:KR4h0142_WYG_089-21a>¶
花有仙靈筆有神化權終不在陽春一般秋色成千品¶
前度桃花却後塵誰信珠璣顔色好獨憐霜雪性情親¶
菊詩萬首從君選未必微篇愧古人¶
　　徴明墨菊　　　　　　　　　(明/)祝允明¶
凍硯呵寒下筆遲鬚眉幻出陸天隨知君繞指氷霜趣¶
更把氷霜吐作詞¶
　　畫菊(二首/)　　　　　　　　　　(明/)徐　渭¶
身世渾如泊海舟闗門累月不梳頭東籬蝴蝶閒來徃¶
<pb:KR4h0142_WYG_089-21b>¶
㸔寫黄花過一秋¶
經旬不食似蠶眠更有何心問歳年忽報街頭糕五色¶
西風重九菊花天¶
　　題菊竹圖　　　　　　　　　(明/)姚　綬¶
歸去來三徑多荒苔徑荒豈能荒我菊菊邊亦自有翠竹¶
竹既翠菊且黄天容我歸媚秋光使我弗知三徑荒¶
　　白茶畫屛　　　　　　　　　(元/)朱徳潤¶
秋髙銀河瀉碧宇净如洗飛仙自天來幻作白茶蕊清¶
<pb:KR4h0142_WYG_089-22a>¶
香不自媚迥出山谷底盈盈雙玉環婉立庭戸裏風霜¶
非故林雨露結新意¶
　　青門山人畫滇茶花　　　　　(明/)徐　渭¶
武林畫史沈青門把兎伸藤善寫生何事臙脂鮮若此¶
一天露水帶昆明¶
　　饒世英所藏錢舜舉畫茶花　　(元/)虞　集¶
萬木老空山花開緑萼間素妝風雪裏不作少年顔¶
　　題玉簪花圖　　　　　　　　(元/)陳　旅¶
<pb:KR4h0142_WYG_089-22b>¶
縣圃種石子幽庭茁瓊肪受以芙蓉冠綠髪風露香¶
　　題秋海棠　　　　　　　　　(明/)謝承舉¶
一江秋色錦屛張紅蓼金容襯艷妝明日相思渡江去¶
多情應斷九回腸¶
　　題張希顔紙本雞冠　　　　　(宋/)范成大¶
號名極形似摹冩與真逼聊以畫滑稽慰我秋園寂¶
　　雞冠畫　　　　　　　　　　(元/)程鉅夫¶
瑶臺歌絳幘祇欠一聲啼獨立西風裏由人喚木雞¶
<pb:KR4h0142_WYG_089-23a>¶
　　　題錢舜舉畫雞冠花　　　　　(元/)于　立¶
　𤣥霜冷漬丹砂汁翠羽離披紫霞濕金烏海底浴神光¶
　絳幘雞人露中立¶
　　　題畫雞冠花　　　　　　　　(元/)姚文奐¶
　何處一聲天下白霜華晩拂絳雲冠五陵鬭罷歸來後¶
　獨立秋亭血未乾¶
　¶
　¶
<pb:KR4h0142_WYG_089-23b>¶
　¶
　¶
　¶
　¶
　¶
　¶
　¶
御定歴代題畫詩類巻八十九¶
