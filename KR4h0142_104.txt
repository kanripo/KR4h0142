# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.911753
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷一百四目録
<pb:KR4h0142_WYG_104-1a>¶
　欽定四庫全書¶
御定歴代題畫詩類卷一百四目録¶
　　獸類¶
　　　題李伯時所畫開元御馬圖(元王惲/)¶
　　　夢中又賦開元御馬圖(元王惲/)¶
　　　申王畫馬圖(宋蘇軾/)¶
　　　唐申王畫馬歌(元王惲/)¶
　　　跋唐申王畫馬圖(元王惲/)¶
<pb:KR4h0142_WYG_104-1b>¶
　　　韋諷録事宅觀曹將軍畫馬圖引(唐杜甫/)¶
　　　丹青引贈曹將軍霸(唐杜甫/)¶
　　　曹霸畫馬(宋郭祥正/)¶
　　　曹霸畫馬(元虞集/)¶
　　　題曹將軍馬圖(元陳基/)¶
　　　蘇君㕔觀韓幹馬障歌(唐顧雲/)¶
　　　書韓幹牧馬圖(宋蘇軾/)¶
　　　次韻子由詩李伯時所藏韓幹馬(宋蘇軾/)¶
<pb:KR4h0142_WYG_104-2a>¶
　　賦黄任道韓幹馬(宋王令/)¶
　　次韻子瞻和子由觀韓幹馬因論曹伯時畫天馬¶
　　　(宋黄庭堅/)¶
　　讀蘇子瞻韓幹馬圖(宋張耒/)¶
　　再和馬圖(宋張耒/)¶
　　題韓幹馬圖(宋張耒/)¶
　　蕭朝散惠石本韓幹馬圖(宋張未/)¶
　　題韓幹畫馬(宋韓駒/)¶
<pb:KR4h0142_WYG_104-2b>¶
　　韓幹畫馬闕四足龍眠搨而全之(宋劉子翬/)¶
　　臨韓幹馬(金趙秉文/)¶
　　題韓幹畫馬圖(元王惲/)¶
　　韓左軍馬圖巻(元錢選/)¶
　　韓左軍馬圖卷(元韓性/)¶
　　韓幹馬(元虞集/)¶
　　韓幹馬(元掲傒斯/)¶
　　題韓幹畫馬圖(明僧宗衍/)¶
<pb:KR4h0142_WYG_104-3a>¶
　　題壁上韋偃畫馬歌(唐杜甫/)¶
　　題韋偃馬(宋黄庭堅/)¶
　　題伯時馬(宋黄庭堅/)¶
　　題伯時天育驃騎圖(宋黄庭堅二首/)¶
　　觀伯時畫馬(宋黄庭堅/)¶
　　次韻黄魯直畫馬試院中作(宋蘇軾/)¶
　　和王晉卿題李伯時畫馬(宋蘇軾/)¶
　　題趙尊道龍眠渥洼圖(宋樓鑰/)¶
<pb:KR4h0142_WYG_104-3b>¶
　　戲題龍眠馬性圖(宋樓鑰/)¶
　　題李伯時畫馬(宋王庭珪/)¶
　　龍眠畫馬(金元德明/)¶
　　劉善長出示李伯時畫馬圖(金朱弁/)¶
　　李伯時馬(元程鉅夫/)¶
　　李伯時馬(元劉因/)¶
　　題伯時馬(元吳澄二首/)¶
　　龍眠畫馬(元馬祖常/)¶
<pb:KR4h0142_WYG_104-4a>¶
　¶
　¶
　¶
　¶
　¶
　¶
　¶
　¶
<pb:KR4h0142_WYG_104-4b>¶
　¶
　¶
　¶
　¶
　¶
　¶
　¶
御定歴代題畫詩類卷一百四目録¶
#+PROPERTY: JUAN 卷一百四
<pb:KR4h0142_WYG_104-5a>¶
　欽定四庫全書¶
御定歴代題畫詩類巻一百四¶
　　獸類¶
　　　題李伯時所畫開元御馬圖　　(元/)王　惲¶
　閱武驪山是近游霜蹄蹴踏厭長楸料應扈從東封了¶
　一片雲烟赤岸秋¶
　　　夢中又賦開元御馬圖　　　　(元/)王　惲¶
　毛龍天降馭龍韜歴塊過都乃爾曹安得錦韉三萬騎¶
<pb:KR4h0142_WYG_104-5b>¶
　冷浮秋水下江皋¶
　　　申王畫馬圖　　　　　　　　(宋/)蘇　軾¶
　天寳諸王愛名馬千金爭致華軒下當時不獨玉花驄¶
　飛電流雲絶瀟灑兩坊岐薛寧與申馮凌内廏多清新¶
　肉鬉汗血盡龍種紫袍玉帶真天人驪山射獵包原隰¶
　御前急詔穿圍入揚鞭一蹴破霜蹄萬騎如風不能及¶
　雁飛兔走驚弦開翠華按轡從天回五家錦繡徧山谷¶
　百里舄珥遺纎埃青螺蜀棧西超忽高準濃蛾散荆棘¶
<pb:KR4h0142_WYG_104-6a>¶
苜蓿連天鳥自飛五陵佳氣春蕭瑟¶
　　唐申王畫馬歌　　　　　　　(元/)王　惲¶
花萼樓前閱庭實布乗黃朱笑羣辟奔虹凝露故家物¶
詔冩真形出東壁申王夭矯龍一種揮灑元精固無匹¶
龍池十日霹靂聲房駟無光韋偃泣千年事往失所在¶
此紙流傳見真跡明窗不厭百回㸔飛電流雲悵猶溼¶
當時圖畫樂昇平轉首雲屯散榛棘儲皇纔藉河隴餘¶
旋復廓清唐再闢物盛而衰固有時校以倉皇易為力¶
<pb:KR4h0142_WYG_104-6b>¶
漢家拓地封狼北萬騎騰凌已無敵更求駿骨張吾軍¶
一紙風飛能事畢雖云中夏號雄强富不民藏孰共億¶
聖謨經世了不刋收卷入囊三歎息¶
　　跋唐申王畫馬圖　　　　　　(元/)王　惲¶
内府曾觀鐵筆驄又於此紙得真龍却疑決電奔虹異¶
不到少陵題品中¶
　　韋諷録事宅觀曹將軍畫馬圖引(唐/)杜　甫¶
國初以來畫鞍馬神妙獨數江都王將軍得名三十載¶
<pb:KR4h0142_WYG_104-7a>¶
人間又見真乗黃曾貌先帝照夜白龍池十日飛霹靂¶
内府殷紅瑪瑙盤婕妤傳詔才人索盤賜將軍拜舞歸¶
輕紈細綺相追飛貴戚權門得筆跡始覺屏障生光輝¶
昔日太宗拳毛騧近時郭家獅子花今之新圖有二馬¶
復令識者久嘆嗟此皆騎戰一敵萬縞素漠漠開風沙¶
其餘七匹亦殊絶迥若寒空動烟雪霜蹄蹴踏長楸間¶
馬官厮養森成列可憐九馬爭神駿顧視清高氣深穩¶
借問苦心愛者誰後有韋諷前支遁憶昔巡幸新豐宫¶
<pb:KR4h0142_WYG_104-7b>¶
翠華拂天來向東騰驤磊落三萬匹皆與此圖筋骨同¶
自從獻寶朝河宗無復射蛟江水中君不見金粟堆前¶
松柏裏龍媒去盡鳥呼風¶
　　丹青引贈曹將軍霸　　　　　(唐/)杜　甫¶
將軍魏武之子孫於今為庶為青門英雄割據雖已矣¶
文采風流今尚存學書初學衞夫人但恨無過王右軍¶
丹青不知老將至富貴於我如浮雲開元之中常引見¶
承恩數上南薫殿凌煙功臣少顏色將軍下筆開生面¶
<pb:KR4h0142_WYG_104-8a>¶
良相頭上進賢冠猛將腰間大羽箭褒公鄂公毛髪動¶
英姿颯爽來酣戰先帝天馬玉花驄畫工如山貌不同¶
是日牽來赤墀下迥立閶闔生長風詔謂將軍拂絹素¶
意象慘淡經營中斯須九重真龍出一洗萬古凡馬空¶
玉花却在御榻上榻上庭前屹相向至尊含笑催賜金¶
圉人太僕皆惆悵弟子韓幹早入室亦能畫馬窮殊相¶
幹惟畫肉不畫骨忍使驊騮氣凋喪將軍盡善蓋有神¶
必逢佳士亦冩真即今漂泊干戈際屢貌尋常行路人¶
<pb:KR4h0142_WYG_104-8b>¶
途窮反遭俗眼白世上未有如公貧但看古來盛名下¶
終日坎壈纒其身¶
　　曹霸畫馬(王荆公手冩杜甫/丹青引跋其尾)　　(宋/)郭祥正¶
曹將軍畫少陵詩林氏家藏相國題不動精神瞻御座¶
風雲萬里入霜蹄¶
　　題曹霸馬　　　　　　　　　(元/)虞　集¶
將軍今為庶畫馬寄高情聚立天風起長嘶沙草生飛¶
揚萬里意凌亂五星精日暮太行道悲哉長短行¶
<pb:KR4h0142_WYG_104-9a>¶
　　題曹將軍馬圖　　　　　　　(元/)陳　基¶
神駒生長渥洼中一匹能令冀北空貌得真龍九重上¶
將軍筆法老逾工¶
　　蘇君㕔觀韓幹馬障歌　　　　(唐/)顧　雲¶
杜甫歌詩吟不足可憐曹霸丹青曲直言弟子韓幹馬¶
畫馬無骨但有肉今日披圖見筆跡始知甫也真凡目¶
秦王學士居武功六印名家聲價雄乃孫屈跡寧百里¶
好奇學古有祖風竹㕔斜日奕碁散延我直入書齋中¶
<pb:KR4h0142_WYG_104-9b>¶
屹然六幅古屏上歘見胡人牽入天廏之神龍麟鬐鳳¶
臆真相似秋竹慘慘披兩耳輕勻杏蕊糝皮毛細撚銀¶
絲挿鬃尾思量動步應千里誰見初離渥洼水眼前只¶
欠燕雪飛蹄下如聞朔風起朱崖謫掾從亡歿更有何¶
人鑒奇物當時若遇燕昭王肯把千金買枯骨¶
　　書韓幹牧馬圖　　　　　　　(宋/)蘇　軾¶
南山之下汧渭之間想見開元天寶年八坊分屯隘秦¶
川四十萬匹如雲烟騅駓駰駱驪騮騵白魚赤兔騂皇¶
<pb:KR4h0142_WYG_104-10a>¶
䮧龍顱鳳頸獰且妍奇姿逸德隱駑頑碧眼胡兒手足¶
鮮歲時剪刷供帝閑柘袍臨池侍三千紅妝照日光流¶
淵樓下玉螭吐清寒往來蹴蹋生飛湍衆工䑛筆和朱¶
鉛先生曹霸弟子韓廏馬多肉尻脽員肉中畫骨誇尤¶
難金羈玉勒繡羅鞍鞭箠刻烙傷天全不如此圖近自¶
然平沙細草荒芊緜驚鴻脫兔爭後先王良挾䇿飛上¶
天何必俛首服短轅¶
　　次韻子由詩李伯時所藏韓幹馬(宋/)蘇　軾¶
<pb:KR4h0142_WYG_104-10b>¶
潭潭古屋雲幕垂省中文書如亂絲忽見伯時畫天馬¶
朔風胡沙生落錐天馬西來從西極勢與落日爭紛馳¶
龍膺豹股頭八尺奮迅不受人間羈元狩虎脊聊可友¶
開元玉花何足奇伯時有道真吏隱飲啄不羨山梁雌¶
丹青㺯筆聊爾耳意在萬里誰知之幹惟畫肉不畫骨¶
而況失實空餘皮煩君巧說腹中事妙語欲遣黄泉知¶
君不見韓生自言無所學廏馬萬匹皆吾師¶
　　賦黄任道韓幹馬　　　　　　(宋/)王　令¶
<pb:KR4h0142_WYG_104-11a>¶
天寳天子盛天廏吐蕃入馬上天壽紫衣馭吏偏坐前¶
騎入都門不容驟西極苜蓿得氣肥六閑飛黄臥羞瘦¶
千秋殿下誰把筆當時人無出幹右傳聞三馬同日死¶
死魄到紙氣方就鐵勒夾口重兩銜墨絲丱尾合雙紐¶
天門未上人就觀老胡驚嗟失開口生搜朔野空毛羣¶
死斷世工無後手當時天子惜不傳送入御府置官守¶
胡塵勃鬱燕薊來宫闕蕭騷既焚後誰棄千金赤手收¶
足踏萬里避奪走幾經蹂棄道邊塵今日寧無紙上垢¶
<pb:KR4h0142_WYG_104-11b>¶
罇前病客不識畫但驚馬氣世未有西北駿骨無時無¶
生不逢幹死空朽世手無能不肯休任使氣骨陋如狗¶
　　次韻子瞻和子由觀韓幹馬因論伯時畫天馬¶
　　　　　　　　　　　　　　　(宋/)黃庭堅¶
于闐花驄龍八尺看雲不受絡頭絲西河驄作葡萄錦¶
雙瞳夾鏡耳卓錐長楸落日試天步知有四極無由馳¶
電行山立氣深穩可耐珠韉白玉羈李侯一顧歎絶足¶
領畧古法生新奇一日真龍入圖畫在坰羣雄望風雌¶
<pb:KR4h0142_WYG_104-12a>¶
曹霸弟子沙苑丞喜作肥馬人笑之李侯論幹獨不爾¶
妙盡骨相遺毛皮翰林評畫乃如此賤肥貴瘦渠未知¶
況我平生賞神駿僧中云是道林師¶
　　讀蘇子瞻韓幹馬圖　　　　　(宋/)張　耒¶
我雖不見韓幹馬一讀公詩如見者韓生畫馬常苦肥¶
肉中藏骨以為奇開元有臣善司牧四十萬匹屯山谷¶
養之罕用食之豐力不曾施空長肉韓生圖像無乃似¶
我謂韓生巧未至君不見昔時騏驥人未得飢守鹽車¶
<pb:KR4h0142_WYG_104-12b>¶
唯有骨昂藏不受塵土侵伯樂未來空佇立騏驥乏食¶
肉常臞韓生不寫瘦馬駒誰能為驥傳之圖不如凡馬¶
飽青芻¶
　　再和馬圖　　　　　　　　　(宋/)張　耒¶
我年十五遊關西當時唯㨂惡馬騎華州城西浴鐵馬¶
勇士十人不可羈牽來當庭立不定兩足人立迎風嘶¶
我心壯此寧復畏按鞍躡&KR0817;乗以馳長衢大呼人四走¶
腰穩如植身如飛橋邊爭道挽不止側身逼墜濠中泥¶
<pb:KR4h0142_WYG_104-13a>¶
懸空十丈才一擲我手失轡猶攢蹄迴頭一躍已在岸¶
但見滿道人嗟咨關中地平草木短盡日散漫游忘歸¶
驅馳寧復受鞭䇿進止自與人心齊爾來十年我南走¶
此馬嗟嗟入誰手楚鄉水國地卑汙人盡乘船馬如狗¶
我身未老心已衰夢寐時時猶見之想圖思畫忽有感¶
況復慷慨吟公詩達人遇境貴不惑世有尤物常難得¶
寧能使我即無情搔首長歌還歎息¶
　　題韓幹馬圖　　　　　　　　(宋/)張　耒¶
<pb:KR4h0142_WYG_104-13b>¶
頭如翔鸞月頰光背如安輿鳬臆方心知不載田舎郎¶
猶帶開元天子紅袍香韓幹冩時國無事緑樹陰低春¶
晝長兩髯執轡儼在傍如瞻馳道黄屋張北風揚塵燕¶
賊狂廏中萬馬歸范陽天子乗騾蜀山路滿川苜蓿為¶
誰芳¶
　　蕭朝散惠石本韓幹馬圖(馬亡/後足)　(宋/)張　耒¶
世人怪韓生畫馬身苦肥幹寧忍不畫驥骨當時廏馬¶
君未知開元太平國無事戰馬巻甲飽不騎玉關槖駝¶
<pb:KR4h0142_WYG_104-14a>¶
通萬里長安第宅連諸姨笙歌錦繡遍一國六龍長閑¶
空食粟霜甜秋草沙苑遊日暖春波渭川浴脽圓腰穩¶
目生光細尾豐膺毛帖肉珠鞍玉&KR0817;驕不行豈有塵埃¶
侵四足韓生丹青冩天廏磊落萬龍無一瘦豈知車下¶
骨如牆飢齧草根刺傷口君家古圖才半身千里騰驤¶
已有神迴身側顧不無意剪騣絡頭嗟失真君不見太¶
宗戰馬拳腹毛身騎此馬縛羣豪龍虎精神金鼓氣豈¶
有閑地供脂膏至今畫圖快胷臆想見虯鬚親破賊那¶
<pb:KR4h0142_WYG_104-14b>¶
知但愛廏中肥漁陽筋脚蹄如石神駒入水隨烟雲蜀¶
山石路無行人六驥悲鳴足流血騎騾遺事一酸辛¶
　　題韓幹畫馬　　　　　　　　(宋/)韓　駒¶
古畫仍藏古錦囊故人攜得自瞿塘僰僮莋馬應羞見¶
羌户方調兩驌驦¶
　　韓幹畫馬闕四足龍眠搨而全之(宋/)劉子翬¶
吾聞兩臂天下重馬失四蹄將底用平生想像萬里逝¶
對此惟心惻然動得非曾落駑駘羣踠脱泥塗良已勤¶
<pb:KR4h0142_WYG_104-15a>¶
又疑逸氣厭拘係絶蹯徑欲超浮雲諦觀事乃不爾劇¶
破練丹青老無色軒昂自有尊足存顧盼一抹陰山碧¶
韓生筆法妙此圖龍眠搨出了不殊斷鼇自昔徒聞說¶
續鳬雖工計已疎何如染作滄江逺明滅要看追風蹴¶
微雪¶
　　臨韓幹馬　　　　　　　　　(金/)趙秉文¶
秋日平原看肉飛千金市骨眼中稀世間賴有丹青手¶
韓幹丹青又已非¶
<pb:KR4h0142_WYG_104-15b>¶
　　題韓幹畫馬圖　　　　　　　(元/)王　惲¶
火輪凝空汗如洗老坐烏臺簿書裏韓君忽出天馬圖¶
蕭䬃朔風生駿尾吁嗟此馬來西極細看一骨千金直¶
當時開元監牧盛赤岸千羣雲錦織奚官袍帶蒼髯㦸¶
碧眼深藏九方識豈其此骨獨當御轉盼君恩仗前立¶
幾年扈從東封還霜蹄蹴踏長楸間驪山武事厭不講¶
剪刷日應供帝閑鸞旗百里臨潼道華清宫殿春風早¶
黄金羈勒玉花騣遊幸君為玉環老幹為供奉屬車塵¶
<pb:KR4h0142_WYG_104-16a>¶
思入星精奪天巧興來承詔貌真龍冀北驊騮歸一埽¶
古人畫馬需神品骨相權奇氣深穩將軍曹霸幹所師¶
萬古丹青少陵引韓公得法固入空千丈光輝誰所準¶
自經題品雪堂仙韋偃龍眠徒滚滚嗟予何者牛馬走¶
開巻賦詩還自哂韓卿朝騎御史驄暮擊凡禽健秋隼¶
更煩牢鎖玉麒麟隄備雷風轟秋岑¶
　　韓左軍馬圖巻　　　　　　　(元/)錢　選¶
韓公胸次有神奇寫得天閑八尺駒曾為岐王天上賜¶
<pb:KR4h0142_WYG_104-16b>¶
不隨都䕶雪中驅霜蹄奮迅追飛電鳳首昂藏似渇烏¶
春草青青華山曲三邊今日已無虞¶
　　韓左軍馬圖巻　　　　　　　(元/)韓　性¶
五花雲散紫電光縶維未許飛龍驤垂頭欲就圉人飲¶
渴烏作勢吞銀潢長安畫史擅筆力萬里猛氣收毫芒¶
羽人乗風倦鞍勒一笑收拾藏巾箱世人不識真驌驦¶
顧影尚爾分驪黄放鶴峰前有遺意神駿政可誇支郎¶
　　韓幹馬　　　　　　　　　　(元/)虞　集¶
<pb:KR4h0142_WYG_104-17a>¶
開元沙苑蒺藜秋韓幹新圖總不收天廏真龍奇骨在¶
故知臣甫負驊騮¶
　　韓幹馬　　　　　　　　　　(元/)揭傒斯¶
韓幹畫出曹將軍幹惟畫肉猶逼真昂藏四顧欲飛去¶
老奚安知馬有神想當此馬未畫時朝刷吳越暮燕秦¶
頓轡長鳴風動地不數驊騮與騏驎當時用舎那知許¶
粉墨蕭條尚雄武千金駿骨何足論萬世長留羣玉府¶
　　題韓幹畫馬圖　　　　　　　(明/)僧宗衍¶
<pb:KR4h0142_WYG_104-17b>¶
唐朝畫馬誰第一韓幹妙出曹將軍此圖無乃幹所作¶
世上有若真空羣雙曈精熒兩耳立蘭筋束骨皮肉急¶
何年霹靂起龍池五花一團雲氣濕當年天子少馬騎¶
逺來烏孫詔寫之即今内廏多如蟻縱有騏驎畫者誰¶
　　題壁上韋偃畫馬歌　　　　　(唐/)杜　甫¶
韋侯别我有所適知我憐君畫無敵戲黏秃筆埽驊騮¶
歘見騏驎出東壁一匹齕草一匹嘶坐看千里當霜蹄¶
時危安得真致此與人同生亦同死¶
<pb:KR4h0142_WYG_104-18a>¶
　　題韋偃馬　　　　　　　　　(宋/)黃庭堅¶
韋侯常喜作羣馬杜陵詩中如見畫忽開短卷六馬圖¶
想見詩老醉騎驢龍眠作馬老更妙至今似覺韋偃少¶
一洗萬古凡馬空句法如此今誰工¶
　　題伯時馬　　　　　　　　　(宋/)黃庭堅¶
我觀李侯作胡馬置我敕勒陰山下驚沙隨馬欲暗天¶
千里絶足略眼跨(一作/過)自當初駕沙苑丞豈復更數將¶
軍霸李侯今病廢右臂此圖筆妙今無價¶
<pb:KR4h0142_WYG_104-18b>¶
　　題伯時天育驃騎圖(二首/)　　　(宋/)黃庭堅¶
玉花照夜今無種櫪上追風亦不傳想見真龍如此筆¶
蒺藜沙苑草迷川¶
明窗槃礴萬物表冩出人間真乗黄邂逅今身猶姓李¶
可非前世江都王¶
　　觀伯時畫馬　　　　　　　　(宋/)黄庭堅¶
儀鸞供帳饕蝨行翰林濕薪爆竹聲風簾官燭淚縱横¶
木穿石槃未渠透坐窗不遨令人瘦貧馬百日逢一豆¶
<pb:KR4h0142_WYG_104-19a>¶
眼明見此五花驄徑思著鞭隨詩翁城西野桃垂小紅¶
　　次韻黃魯直畫馬(試院/中作)　　　　(宋/)蘇　軾¶
少年鞍馬勤逺行臥聞齕草風雨聲見此忽思短䇿横¶
十年髀肉磨欲透那更陪君作詩瘦不如芋魁歸飯豆¶
門前欲嘶御史驄詔恩三日休老翁羨君懷中雙橘紅¶
　　和王晉卿題李伯時畫馬　　　(宋/)蘇　軾¶
督郵有良馬不為君所奇顧收紙上影駿骨何由歸一¶
朝見縈䇿蟻封驚肉飛豈惟馬不遇人已半生癡¶
<pb:KR4h0142_WYG_104-19b>¶
　　題趙尊道龍眠渥洼圖(有序/)　　(宋/)樓　鑰¶
　　　趙尊道制幹以龍眠渥洼圖示余余曰誤矣本¶
　　　韓幹馬東坡外為賦詩考此龍眠所臨而以後¶
　　　為前俾易之為冩坡詩於後而次其韻焉實十¶
　　　六坡集詩云十四匹豈誤耶¶
良馬六十有四蹄騰驤進止紛不齊權奇倜儻多不羈¶
亦有顧影成驕嘶或行或涉更相顧交頸相靡若相語¶
畫出老杜沙苑行將軍弟子早有聲中間名種雞羣鶴¶
<pb:KR4h0142_WYG_104-20a>¶
無復瘦瘡烏暮啄當時玉花可媒龍後日去盡烏呼風¶
開元四十萬匹馬俯仰興亡空見畫龍眠妙手欲希韓¶
莫遣鐵面關西看¶
　　戲題龍眠馬性圖　　　　　　(宋/)樓　鑰¶
狗子已知無物性馬又何曾有性來伯樂若來休著眼¶
任他騏驥混駑駘¶
　　題李伯時畫馬　　　　　　　(宋/)王庭珪¶
秃筆戲埽凡馬空人間始識天廏龍山城逼窄那得有¶
<pb:KR4h0142_WYG_104-20b>¶
注目萬里生長風奚官緩牽紫絲鞚好頭不著黄金籠¶
時平諸蕃盡入貢此是玉花于闐驄¶
　　龍眠畫馬　　　　　　　　　(金/)元德明¶
驪黄求馬世皆然滅沒存亡自一天當日鹽車人不識¶
只今空向畫中傳¶
　　劉善長出示李伯時畫馬圖　　(金/)朱　弁¶
俯首舉尾拳一蹄掣韁欲嗅驕不嘶奚官聳肩兩足垂¶
意貌自與造父齊雞目麟鬐鳳皇臆玉山禾逺未容食¶
<pb:KR4h0142_WYG_104-21a>¶
籋雲追電有餘地置之畫圖人豈識精神權奇孰可班¶
當在白兔青龍間君知此馬從何來龍眠胸中十二閑¶
　　李伯時馬　　　　　　　　　(元/)程鉅夫¶
龍眠畫馬真是馬一匹猶當萬金價參差粉墨見龍媒¶
渴飲長江栁陰下我今老病無所求但願早賜歸林邱¶
肩輿飽飯百不憂閒看稚子騎犁牛¶
　　李伯時馬　　　　　　　　　(元/)劉　因¶
足不能行氣自馳天機深處幾人知世間無物能形此¶
<pb:KR4h0142_WYG_104-21b>¶
除我南窗兀坐時¶
　　題伯時馬(二首/)　　　　　　　(元/)吳　澄¶
四足追風捷羽翰有誰伯樂是奚官如今萬里青雲步¶
漫作人間畫巻看¶
驍壯雲連力氣粗慣看馳突暗中都如何得此真龍種¶
消得千金買畫圖¶
　　龍眠畫馬　　　　　　　　　(元/)馬祖常¶
海國秋生漢使槎麝煤誰畫濯龍騧只今聖主如文帝¶
<pb:KR4h0142_WYG_104-22a>¶
　留待時巡駕鼓車¶
　¶
　¶
　¶
　¶
　¶
　¶
　¶
<pb:KR4h0142_WYG_104-22b>¶
　¶
　¶
　¶
　¶
　¶
　¶
　¶
御定歴代題畫詩類巻一百四¶
