# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:31.811210
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷七目錄
<pb:KR4h0142_WYG_007-1a>¶
　欽定四庫全書¶
御定厯代題畫詩類卷七目錄¶
　　山水類¶
　　　當塗趙炎少府粉圖山水歌(唐李白/)¶
　　　觀博平王志安少府山水粉圖(唐李白/)¶
　　　王晉卿所藏著色山(宋蘇軾二首/)¶
　　　書王定國所藏王晉卿畫著色山(宋蘇軾二首/)¶
　　　題王詵都尉設色山巻後(宋蘇轍/)¶
<pb:KR4h0142_WYG_007-1b>¶
　　　與叔易奕不勝賦著色山水詩一篇(宋李綱/)¶
　　　題晉卿王暉寳繪(金密公璹/)¶
　　　題著色山圖(元虞集二首/)¶
　　　孫宰金碧山水(元虞集/)¶
　　　馮秀才伯學以丹青小景山水求題(元張翥/)¶
　　　題陳氏所藏著色山水圖(元貢奎/)¶
　　　題趙千里臨李思訓金碧山水(元陳基/)¶
　　　題栢仲節所藏錢舜舉金碧山水(元錢惟善/)¶
<pb:KR4h0142_WYG_007-2a>¶
　　題玉山中所藏趙千里畫金碧山水圖(元張天英/)¶
　　畫金碧山水(明王恭/)¶
　　題金碧山水(明于謙/)¶
　　金碧山水圖(明曹介/)¶
　　題金碧山水(明李孟濬/)¶
　　題金碧仙山圖(元張渥/)¶
　　仙山圖(元朱德潤/)¶
　　題仙山圖(元郭翼/)¶
<pb:KR4h0142_WYG_007-2b>¶
　　題仙山圖(元郯韶/)¶
　　題畫仙山(明王景彰/)¶
　　郭忠恕仙峰春色圖(元黄公望四首/)¶
　　郭忠恕仙峰春色圖(元吳鎮/)¶
　　題髙元德三山圖(明張以寧/)¶
　　朝天宫觀方道士所畫三山圖(明袁凱三首/)¶
　　方壺雲山爛漫圖(明蘇伯衡/)¶
　　題畫山水(唐楊汝士/)¶
<pb:KR4h0142_WYG_007-3a>¶
　　水墨山石(唐方干/)¶
　　題畫石山(唐徐鉉/)¶
　　畫山(宋鄒浩三首/)¶
　　觀畫山水(宋陸游/)¶
　　題山水横看(宋范成大二首/)¶
　　題畫小山(宋朱子/)¶
　　題山水卷(元錢選四首/)¶
　　題山水手巻(元吳澄/)¶
<pb:KR4h0142_WYG_007-3b>¶
　　題山水(元揭傒斯/)¶
　　山間山水手巻(元歐陽𤣥/)¶
　　山水(元吳鎮三首/)¶
　　山水(元陳樵/)¶
　　山水小幅(元吳師道/)¶
　　題畫山水(元貢性之/)¶
　　題山水景(元吳志淳二首/)¶
　　題畫山水(元馬臻二首/)¶
<pb:KR4h0142_WYG_007-4a>¶
　　題畫山水(元張天英二首/)¶
　　題畫山水(明劉基四首/)¶
　　題畫山水(明張以寧二首/)¶
　　題山水畫(明劉崧三首/)¶
　　題山水小景(明劉崧/)¶
　　題山水小幀(明張適/)¶
　　題山水(明羅榮/)¶
　　題山水(明范宗暉/)¶
<pb:KR4h0142_WYG_007-4b>¶
　　題山水(明方孝孺/)¶
　　題山水小畫(明程本立/)¶
　　題山水(明解縉/)¶
　　題山水(明王達/)¶
　　題山水小景(明李昌期/)¶
　　山水小景(明薛瑄/)¶
　　題山水(明趙迪四首/)¶
　　題山水人物(明趙迪/)¶
<pb:KR4h0142_WYG_007-5a>¶
　　　題山水(明商輅二首/)¶
　　　山水畫(明劉珝二首/)¶
　　　題山水(明丘濬/)¶
　　　畫山水(明李東陽/)¶
　　　題畫山水(明周用/)¶
　　　山水畫(明嚴嵩/)¶
　　　畫山水(明何景明/)¶
　　　寫山水(明陳鶴/)¶
<pb:KR4h0142_WYG_007-5b>¶
　　　題山水小景(明陳煒/)¶
　　　題畫小幅山水(明李日華/)¶
　　　題寫山水小幀(明李日華/)¶
　　　題山水(明葛徵竒二首/)¶
　¶
　¶
　¶
御定厯代題畫詩類卷七目錄¶
#+PROPERTY: JUAN 卷七
<pb:KR4h0142_WYG_007-6a>¶
　欽定四庫全書¶
御定厯代題畫詩類卷七¶
　　山水類¶
　　　當塗趙炎少府粉圖山水歌　　(唐/)李　白¶
　峨睂髙出西極天羅浮直與南溟連名公繹思揮彩筆¶
　驅山走海置眼前滿堂空翠如可埽赤城霞氣蒼梧煙¶
　洞庭瀟湘意𣺌緜三江七澤情洄沿驚濤洶湧向何處¶
　孤舟一去迷歸年征帆不動亦不旋飄如隨風落天邊¶
<pb:KR4h0142_WYG_007-6b>¶
　心揺目斷興難盡㡬時可到三山巔西峰崢嶸噴流泉¶
　横石蹙水波潺湲東厓合沓蔽輕霧深林雜樹空芊緜¶
　此中冥昧失晝夜隠几寂聽無鳴蟬長松之下列羽客¶
　對坐不語南昌僊南昌僊人趙夫子妙年厯落青雲士¶
　訟庭無事羅衆賓杳然如在丹青裏五色粉圖安足珍¶
　真仙可以全吾身若待功成拂衣去武陵桃花笑殺人¶
　　　觀博平王志安少府山水粉圖　(唐/)李　白¶
　粉壁為空天丹青狀江海浮雲不知歸日見白鷗在博¶
<pb:KR4h0142_WYG_007-7a>¶
平真人王志安沉吟至此願挂冠松溪石磴帶秋色愁¶
客思歸坐曉寒¶
　　王晉卿所藏著色山(二首/)　　　(宋/)蘇　軾¶
縹緲營丘水墨仙浮空出没有無間邇來一變風流盡¶
誰見將軍著色山¶
犖确何人似退之意行無路欲從誰宿雲解駮晨光漏¶
獨見山紅澗碧時¶
　　書王定國所藏王晉卿畫著色山(二首/)¶
<pb:KR4h0142_WYG_007-7b>¶
　　　　　　　　　　　　　　　(宋/)蘇　軾¶
白髮四老人何曽在商顔煩君紙上影照我胸中山山¶
中亦何有木老土石頑正賴天日光澗谷紛斕斑我心¶
空無物斯文何足闗君看古井水萬象自往還¶
君歸嶺北初逢雪我亦江南五見春寄語風流王武子¶
三人俱是識山人¶
　　題王詵都尉設色山巻後　　　(宋/)蘇　轍¶
還君横卷空長歎問我何年便退休欲借巖阿著茅屋¶
<pb:KR4h0142_WYG_007-8a>¶
還當溪口泊漁舟經心蜀道雲生足上馬胡天雪滿裘¶
萬里還朝徑歸去江湖浩蕩一輕鷗¶
　　與叔易奕不勝賦著色山水詩一篇¶
　　　　　　　　　　　　　　　(宋/)李　綱¶
將軍思訓久為土龍眠道人亦已亡誰將丹青寫山水¶
入我宴坐虚明牕峰巒迴複吐雲氣林木窈窕籠煙光¶
丹楓半落天雨霜漁舟招揺靜鳴榔野橋巖寺遞隠見¶
浦花汀草何㣲茫江邊落日尚返照山頭正作金色黄¶
<pb:KR4h0142_WYG_007-8b>¶
縈青繚白有餘態却笑水墨無文章畫工畫意不畫物¶
咫尺應須千里長具區約略貫苕霅赤岸髣髴通瀟湘¶
安得仙翁一葉艇使我超忽窮江鄉¶
　　題晉卿王暉寳繪　　　　　　(金/)密公璹¶
顧陸張吳寳繪堂風花雪月保寧坊錦囊玉軸三千幅¶
翠袖金釵十二行數筆丹青參李范一時遷謫為蘇黄¶
太原珍翫名天下舊跡猶憑古印章¶
　　題著色山圖　　　　　　　　(元/)虞　集¶
<pb:KR4h0142_WYG_007-9a>¶
巫山空翠溼人衣玉笛凌虚韻轉㣲宋玉多情今老矣¶
閒雲閒雨是邪非¶
　　題著色山圖　　　　　　　　(元/)虞　集¶
江樹重重江水深楚王宫殿在山陰白雲窈窕生春浦¶
翠黛嬋娟對晩岑宋玉少時多諷詠江淹老去倦登臨¶
扁舟却上巴陵去閒聽孤猿月下吟¶
　　孫宰金碧山水　　　　　　　(元/)虞　集¶
昔代香山避暑宫中天積翠立芙蓉雲生金水三春栁¶
<pb:KR4h0142_WYG_007-9b>¶
露滴銀牀五粒松飛瀑橋長通窈窕斷堤人倦立從容¶
舊時行處今看畫煙雨樓臺晩更濃¶
　　馮秀才伯學以丹青小景山水求題¶
　　　　　　　　　　　　　　　(元/)張　翥¶
沙禽毛羽新來往采桑津野水碧於草桃花紅照人裴¶
回逺山莫窈窕江南春芳思不可極悠然懷釣綸¶
　　題陳氏所藏著色山水圖　　　(元/)貢　奎¶
獨卧曉慵起夢中千萬山推牕煙雲滿一笑咫尺間嫋¶
<pb:KR4h0142_WYG_007-10a>¶
嫋美人妝金碧粲笄鬟素波淨如鏡綠蘋㸃溪灣美哉¶
筆墨工貌此意度閒孤禽立圓沙漁舟逺來還我方厭¶
闤市坐對忘朝餐安得林下扉深居長掩闗¶
　　題趙千里臨李思訓金碧山水　(元/)陳　基¶
山上白雲朝暮生雜花流水總闗情相思把筆題招隠¶
千尺長松獨鶴鳴¶
　　題栢仲節所藏錢舜舉金碧山水(元/)錢惟善¶
浩蕩鷗波萬里春回頭車馬九衢塵往來共載乗魚客¶
<pb:KR4h0142_WYG_007-10b>¶
揖讓相逢化鶴人苕霅溪山浮紫翠蓬萊宫殿涌金銀¶
桃花流水知何處猶有征夫逺問津¶
　　題玉山中所藏趙千里畫金碧山水圖¶
　　　　　　　　　　　　　　　(元/)張天英¶
天上白雲滿空谷樹下三間兩間屋𤣥晏先生不出門¶
自檢殘書手中讀醉翁斜帶紫綸巾過水呼童御黄犢¶
犢之背樂不可言王孫寫入冰綃幅君不見戎車滿戰¶
場秦王失其鹿笑殺當時園綺翁白頭去事隆準公¶
<pb:KR4h0142_WYG_007-11a>¶
　　書金碧山水　　　　　　　　(明/)王　恭¶
羣峰絢金碧積水澄天鏡叢木生夏涼孤雲破朝暝波¶
深魚鳥同地逺衣冠勝意愜遂忘機神間庶遺境擾擾¶
塵坌中吾將弄煙艇¶
　　題金碧山水　　　　　　　　(明/)于　謙¶
溪山疎雨歇水木散清陰樵唱知何處白雲深更深¶
　　金碧山水圖　　　　　　　　(明/)曹　介¶
唐朝以來畫金碧小李將軍稱絶竒流傳所見恨不廣¶
<pb:KR4h0142_WYG_007-11b>¶
真蹟往往人間稀此景何人之所作老眼挼挲看宛若¶
羣峰削翠撑晴霄一水流銀出丹壑初疑武陵溪桑麻¶
夾岸花枝低漁郎昔日訪竒處回首但見蒼煙迷又疑¶
天台山桃花流水非塵寰仙人劉阮采藥去虹橋一斷¶
難躋攀我生胡為在塵市一見青山心獨喜拂衣便欲¶
歸故鄉高卧溪堂㸔雲起觴我酒絃我琴髙山流水誰¶
知音¶
　　題金碧山水　　　　　　　　(明/)李孟濬¶
<pb:KR4h0142_WYG_007-12a>¶
雨餘山色暖凝春人掩柴門卧夕曛江上圖書和月載¶
山中雞犬隔煙聞東風瑶草香初滿流水桃花路不分¶
此處仙源知不逺厎須騎鶴訪茅君¶
　　題金碧仙山圖　　　　　　　(元/)張　渥¶
丹崖翠壁五雲間此日蓬萊第一山笑指碧桃花發處¶
玉鸞曽載月中還¶
　　仙山圖(為趙彦/昭賦)　　　　　　　(元/)朱德潤¶
崆峒之山戴斗極疊嶂横陳開碣石翠崖丹磴互低昂¶
<pb:KR4h0142_WYG_007-12b>¶
複閣層欄轉空碧碧桃花落笙聲幽雙成吹玉彩風謳¶
跨鳳騰雲去無迹清猿啼斷層崖秋霞光隠映山長在¶
寰海茫茫隔煙靄舊遊仙侣漫招呼誤落人間㡬千載¶
吳爭越戰何可數束書欲問桃源路畫圖空見避秦人¶
隔水漁郎不相顧¶
　　題仙山圖　　　　　　　　　(元/)郭　翼¶
三峰鼇背起中央繡桷塗榱白壁堂秦觀東南揺海色¶
蓬壺曉夜發天光五芝煙裏游羣鳳巨勝華邊卧白羊¶
<pb:KR4h0142_WYG_007-13a>¶
(原本闕/二字)宴門雙玉鴈憑陵八極俯茫茫¶
　　題仙山圖　　　　　　　　　(元/)郯　韶¶
華葢諸峰積翠遥中天樓觀陟岧嶤白雲窈窕生晴谷¶
春渚㣲茫落莫潮歸鶴只棲𤣥圃樹幽人時過赤闌橋¶
相逢願接飛霞佩早晩飇車㑹見招¶
　　題畫仙山　　　　　　　　　(明/)王景彰¶
聞説蓬萊水已枯懶從海上拾珊瑚山前石爛雲生母¶
天際禽飛雪作姑三尺清冰雷煥劒一杯元氣長房壺¶
<pb:KR4h0142_WYG_007-13b>¶
此中盡是瓊林侣何事年來不寄書¶
　　郭忠恕仙峰春色圖(四首/)　　　(元/)黄公望¶
聞道仙家有玊樓翠厓丹壁繞芳洲尋春擬約商巖叟¶
一度花開十度遊¶
仙人原自愛蓬萊瑶草金芝次第開欸乃櫂歌青雀舫¶
逍遥響屧鳳皇臺¶
春泉㶁㶁流青玉晩岫層層障碧雲習靜仙居忘日月¶
不知誰是紫陽君¶
<pb:KR4h0142_WYG_007-14a>¶
碌碌黄塵奔競塗何如畫裏轉生孤恕先原是蓬山客¶
一段深情世却無¶
　　郭忠恕仙峰春色圖　　　　　(元/)吳　鎮¶
層軒繚繞綠雲堆坐挹空青落鳳臺一石負鼇三島去¶
九峰騎鶴衆仙來越南翡翠無時見洞口薔薇㡬度開¶
春去春來花木好谿頭時聽棹歌迴¶
　　題高元德三山圖　　　　　　(明/)張以寧¶
我别三神海上之羣仙海水清淺三千年狂吟醉倒不¶
<pb:KR4h0142_WYG_007-14b>¶
歸去碧桃飄雪春風前使君此畫非人間令我把翫心¶
茫然六鼇贔屓戴坤軸鼎立其下根株連層峰俯視扶¶
桑日老樹逺入蒼梧煙崩崖鬼斧怒斸斷白虹噴霧飛¶
奔泉綠陰沙祭行人立漁舟天末來翩翩石橋蒼蘚滑¶
去馬似聽流水聲潺湲雲深路絶喬木古忽入小有仇¶
池天樓臺明滅翠逺近紅霧蓊鬱蛟龍纒我疑金銀宫¶
闕此景是中有陳摶猶醉眠欲呼白鶴跨之去平生未¶
了名山緣明當拂衣卧松石石室共讀青苔篇¶
<pb:KR4h0142_WYG_007-15a>¶
　　朝天宫觀方道士所畫三山圖(三首/)　(明/)袁　凱¶
東流弱水不勝塵漢武樓臺空自陳欲借横江孤鶴去¶
須憑南嶽魏夫人¶
巨魚出没浪波腥東望三山路杳冥安得秦皇射蛟手¶
為操强弩下滄溟¶
方壺少小學為仙筆厎三山豈偶然見説麻姑頭總白¶
不知何用得長年¶
　　方壺雲山爛漫圖(同胡士恭/博士題)　　(明/)蘇伯衡¶
<pb:KR4h0142_WYG_007-15b>¶
我家海嶽之畫圖乃是小米手所摹丹崖翠壁走雲氣¶
北連恒碣南衡廬長風中來吹不斷疑有鬼物陰巻舒¶
石林倐開復冥漠雷雨欲至愁鼪鼯分張尚覺天地窄¶
慘淡直與造化俱斯人一去三百載流傳筆力到方壺¶
舊聞仙巖二十四雲牕霧牖仙者都錦溪朝朝玉氣合¶
瓊林夜夜丹光嘘方壺揮毫托真趣生紙染出纔尺餘¶
天高不見青鳥下樹老仍有𤣥猿呼上清羽士欣入手¶
珍重不減千明珠展觀使我長太息如此雲山何處無¶
<pb:KR4h0142_WYG_007-16a>¶
武陵桃花春正開淮南桂樹秋不枯强顔笑傲金馬署¶
嗟我豈是東方徒乞歸何幸優詔許逺遊便以雲為車¶
蒼梧既酹虞帝墓㑹稽更探神禹書左攀東海若木枝¶
右折西華青芙蕖尋真徑度弱水去飛行安用卭杖扶¶
豈無清泠可洗耳亦有沆瀣堪充虚我自持盃酌阿母¶
誰能搔痒招麻姑鬢髮不受皓雪變日月任使跳九如¶
𤣥圃羅浮若邂逅擬出海嶽相歡娛¶
　　題畫山水　　　　　　　　　(唐/)楊汝士¶
<pb:KR4h0142_WYG_007-16b>¶
太華峰前是故鄉路人遥指讀書堂如今老大騎官馬¶
羞向闗西道姓楊¶
　　水墨山石　　　　　　　　　(唐/)方　干¶
三世精能舉世無筆端狼籍見功夫添來勢逸陰崕黒¶
潑處痕輕灌木枯垂地寒雲吞大漠過江春雨入全吳¶
蘭堂坐久心彌惑不道山川是畫圖¶
　　題畫石山　　　　　　　　　(唐/)徐　鉉¶
彼美巉巗石誰施黼藻功回巖明照地絶壁爛臨空錦¶
<pb:KR4h0142_WYG_007-17a>¶
段鮮須濯羅屏展易窮不因秋蘚綠非假晚霞紅羽客¶
藏書洞樵人取箭風靈蹤理難問仙客去何通返駕歸¶
塵裏留情向此中迴瞻畫圖畔遥羨面山翁¶
　　畫山(三首/)　　　　　　　　　(宋/)鄒　浩¶
㡬年密與畫山鄰今日歸航駐水濱天亦有心酬我願¶
斂雲收霧日光新¶
三峰濶展映天長大巧由來未易量我欲移歸殿前去¶
萬年千載對君王¶
<pb:KR4h0142_WYG_007-17b>¶
埽成屏障㡬千春洗雨吹風轉更明應是天工醉時筆¶
重重粉墨尚縱横¶
　　觀畫山水　　　　　　　　　(宋/)陸　游¶
古北安西志未酬人間隨處送悠悠騎驢白帝城邊雨¶
挂席黄陵廟外秋大網截江魚可膾髙樓臨路酒如油¶
老來無復當年快聊對丹青作卧遊¶
　　題山水横看(二首/)　　　　　　(宋/)范成大¶
生煙漠漠水漫漫老栁知秋渡口寒盡是西溪腸斷處¶
<pb:KR4h0142_WYG_007-18a>¶
憑君將與故人看¶
霜入丹楓白葦林横煙山逺暮江深君㸔鴈落帆飛處¶
知我秋風故國心¶
　　題畫小山　　　　　　　　　(宋/)朱　子¶
飛來小陂陀未雨已滂濞荒此定何人蘇公有遺記¶
　　題山水巻(四首/)　　　　　　　(元/)錢　選¶
目窮千里筆不到自是餘生坐太凡一日興來何可遏¶
開牕寫出碧巗巗¶
<pb:KR4h0142_WYG_007-18b>¶
江南北苑出竒才千里溪山筆厎回不管六朝興廢事¶
一樽且向畫圖開¶
煙雲出没有無間半在空虚半在山我亦閒中消日月¶
幽林深處聽潺湲¶
胸中得酒出孱顔木葉森森嵗暮殘落墨不隨嵐氣暝¶
㡬重山色㡬重瀾¶
　　題山水手巻　　　　　　　　(元/)吳　澄¶
家在江南山水邨黄塵陌上兩眸昬偶然此景夢中見¶
<pb:KR4h0142_WYG_007-19a>¶
歸路迢迢欲斷魂¶
　　題山水　　　　　　　　　　(元/)揭傒斯¶
野艇來無數山橋度有三寒雲依古寺落木帶羸驂迴¶
首重重變幽尋處處堪平生雙眼力江北復江南¶
　　山間山水手巻　　　　　　　(元/)歐陽𤣥¶
十年京國㸔圖畫半幅雲煙亦惱儂今日身行屏障裏¶
却思移住最髙峰¶
　　山水(三首/)　　　　　　　　　(元/)吳　鎮¶
<pb:KR4h0142_WYG_007-19b>¶
聞有風輪持世界可無筆力走山川巒容盡作飛來勢¶
太室居然擲大千¶
古藤陰陰抱寒玉時向晴牕伴吾獨青青不改四時容¶
絶勝凌霄倚凡木¶
憶昔相逢武水頭行行送上木蘭舟遥憐落日蒸溪上¶
野色風聲㡬許愁¶
　　山水　　　　　　　　　　　(元/)陳　樵¶
青山如髻樹如麻茅屋青帘認酒家侵曉一番飛雨過¶
<pb:KR4h0142_WYG_007-20a>¶
滿川流出碧桃花¶
　　山水小幅　　　　　　　　　(元/)吳師道¶
蒼嶂秋雲更白青林霜葉偏紅江南八月九月人在詩¶
中畫中¶
　　題畫山水　　　　　　　　　(元/)貢性之¶
山水東南勝遊遨嵗月遷登高頻折屐載月屢移船鏡¶
水荷花裏秦雲嶺樹邊猿偷霜果下鹿借石牀眠野趣¶
閒誰適詩懷靜自便洞深通窈窕澗曲寫之𤣥采藥時¶
<pb:KR4h0142_WYG_007-20b>¶
逢虎㸔棊或遇仙僧留題竹字鶴避煮茶煙㨗徑惟増¶
媿移文只浪傳種桃春萬樹别有武陵天¶
　　題山水景(二首/)　　　　　　　(元/)吳志淳¶
十年小隠在青山喜有東湖屋數間門外白雲常在眼¶
此身渾似釣舟閒¶
小舟何處問通津二月東湖栁色新老向天涯頻見畫¶
一枝曽折送行人¶
　　題畫山水　　　　　　　　　(元/)馬　臻¶
<pb:KR4h0142_WYG_007-21a>¶
連山轉迴谿衆木參差列上有不動雲練練積蒼雪寫¶
此清曠心浩蕩入寥泬所以冥栖士終身慕髙潔¶
　　題畫山水　　　　　　　　　(元/)馬　臻¶
卓犖老氣吹蒼寒太古屹然天地間恰似秋風萬里至¶
白雲飛動終南山¶
　　題畫山水(二首/)　　　　　　　(元/)張天英¶
海嶽菴前萬頃雲髙深顯晦屬誰分不因此老淋漓墨¶
那得溪山在練裙¶
<pb:KR4h0142_WYG_007-21b>¶
畫史誰如此老顛能融筆墨寫山川青林白石江南路¶
何處堪畊二頃田¶
　　題畫山水　　　　　　　　　(明/)劉　基¶
澹澹輕煙羃半林涓涓飛瀑瀉遥岑偶然坐石觀流水¶
不記還山路淺深¶
　　題山水小畫　　　　　　　　(明/)劉　基¶
谿上春始還㣲波動芳嶼樹暖欲生煙山明初過雨美¶
人期不來桂檝怨蘭杜佇立忽懷愁漁歌起洲渚¶
<pb:KR4h0142_WYG_007-22a>¶
　　題山水小畫(二首/)　　　　　　(明/)劉　基¶
鄂渚輕舟未發瀟湘倦客多愁可恨一江春水無情日¶
夜東流¶
碧草桃源路斷紫芝商嶺雲深髙樹月明啼鴂一聲一¶
度傷心¶
　　題畫山水(二首/)　　　　　　　(明/)張以寧¶
雲渺渺水依依人家春樹暗僧舍夕陽㣲扁舟一葉來¶
何處定有詩人放鶴歸¶
<pb:KR4h0142_WYG_007-22b>¶
煙暝起雨疎來溪樹陰多合巗花濕更開安得身閒似¶
鷗鳥盡情飛去亦飛回¶
　　題山水畫　　　　　　　　　(明/)劉　崧¶
小山削玊摶空青大山錯繡開帷屏劃然千丈崕壁立¶
下有流水當高亭亭中幽人顔色好城市何年迹如埽¶
長江日落澹浮雲極浦春回滿芳草深林窈窕仙路遥¶
谷口雪明雙板橋便攜綠玉上絶頂閒聽松風吹洞簫¶
　　題山水畫　　　　　　　　　(明/)劉　崧¶
<pb:KR4h0142_WYG_007-23a>¶
江上青山山外峰水邊亭榭記行蹤天垂瀑布青雲斷¶
日射滄波紫霧重松掩鶴巢翻薜荔栁欹漁艇並芙蓉¶
抱琴已歎歸來晩何事幽人獨不逢¶
　　題山水畫　　　　　　　　　(明/)劉　崧¶
瀑布雙垂下屏風九疊張波光混彭蠡山勢似潯陽松¶
塢棲茅屋楓林帶石梁扁舟如可具吾意在滄浪¶
　　題山水小景　　　　　　　　(明/)劉　崧¶
倚石羣松秀横江五栁繁水侵陶令宅山掩謝公村浴¶
<pb:KR4h0142_WYG_007-23b>¶
鷺依晴槳啼鶯近晚尊亂餘寧復此展巻一消魂¶
　　題山水小幀　　　　　　　　(明/)張　適¶
秋林雨過雲猶濕綠莎亭子小於笠漁郎欲來猶未來¶
隔隄驚起雙鸂鶒¶
　　題山水　　　　　　　　　　(明/)羅　榮¶
碧嶂秀重重岧嶤逼華嵩雨淙孤壑應雲壁小蹊通呼¶
酒三邨社藏書一畝宫山深人不見花鳥領春風¶
　　題山水　　　　　　　　　　(明/)范宗暉¶
<pb:KR4h0142_WYG_007-24a>¶
初日照雲林寒泉落風磴緬懷塵外踪悠然動秋興¶
　　題山水　　　　　　　　　　(明/)方孝孺¶
離家今㡬載衣袂染京塵不敢㸔圖畫青山恐笑人¶
　　題山水小畫　　　　　　　　(明/)程本立¶
太湖三萬六千頃七十二峰湖上山草閣酒醒風雨過¶
棹歌聲在水雲間¶
　　題山水　　　　　　　　　　(明/)解　縉¶
溪山有逸趣蒼崕凌紫煙逺峰落天半中有飛來泉蒼¶
<pb:KR4h0142_WYG_007-24b>¶
茫樓觀出林杪丘園四顧居人少夕陽往往見漁樵古¶
樹陰陰亂啼鳥望中峰髙雲錦張如此溪山猶故鄉𤣥¶
潭觀裏三峰出白鷺洲邊二水長碧梧翠竹連江岸菊¶
潭秋嶼花爭亂好景偏宜白日遊年華毎被青春換寄¶
語溪山如有情氤氲佳氣常鍾靈山中美酒置千斛待¶
我歸來尋舊盟¶
　　題山水　　　　　　　　　　(明/)王　達¶
一曲清琴酒一巵煙蘿贏得任棲遲千峰黛色嵐消後¶
<pb:KR4h0142_WYG_007-25a>¶
十里菱花子結時水氣入樓人不覺秋聲到樹鶴先知¶
世無謝朓誰同語對畫空成萬古思¶
　　題山水小景　　　　　　　　(明/)李昌期¶
野外少人躅值此佳日遲偶與二三友游觀賦新詩青¶
松藹繁蔭碧草含華滋逍遥恣言笑童穉亦娛嬉濟濟¶
炫春服悠悠詠清沂兹歡恐難再興盡以為期¶
　　山水小景　　　　　　　　　(明/)薛　瑄¶
湖水茫茫浪拍天春風湖上有人煙小樓半在花林内¶
<pb:KR4h0142_WYG_007-25b>¶
簾捲青山看釣船¶
　　題山水(四首/)　　　　　　　　(明/)趙　迪¶
㡬家茅屋水邊邨花落春潮夕到門溪上數峰青似染¶
居人説是武陵源¶
江上千峰紫翠浮松門苔逕映清流茅堂雨絶湘簾暝¶
卧聽空山一夜秋¶
九疑如黛暮雲間帝子何年去不還唯有秋猿聽不盡¶
蕭蕭寒雨萬重山¶
<pb:KR4h0142_WYG_007-26a>¶
流水人家洞裏幽清猿古木思悠悠别家㡬度藤蘿月¶
閒却瑶琴石上秋¶
　　題山水人物　　　　　　　　(明/)趙　迪¶
德星堂倚碧山隈喬木縈紆曲澗迴蘿逕亂侵紅葉滿¶
松扉不掩白雲來深秋庭發黄金桂積雨階生碧玉苔¶
千嶂停雲修竹暝孤琴候月綺牕開夜涼醉倚巗前瀑¶
香暗唫餘雪後梅谷口幽期時悵望輞川佳興偶徘徊¶
溪聲夢入寒猿斷鳥影愁將夕磬催佳句多情追沈謝¶
<pb:KR4h0142_WYG_007-26b>¶
閒居有賦勝鄒枚珠林落景明牕户翠壁飛花入酒杯¶
泉石趣幽依枕席芝蘭香靄近樽罍鳥聲閒對雲間榻¶
林影青浮江上臺即此端居人境外更須何處問蓬萊¶
　　題山水(二首/)　　　　　　　　(明/)商　輅¶
别墅樓臺俯碧灣栁陰深處隔塵寰主人無限登臨趣¶
都在煙雲出没間¶
綠栁成陰化日舒扁舟出水勝安車高人罷釣沉思處¶
志在經綸不在魚¶
<pb:KR4h0142_WYG_007-27a>¶
　　山水畫　　　　　　　　　　(明/)劉　珝¶
江上好山開畫屏山上古木參空青飛流直下㡬千尺¶
征鴻南去秋冥冥津口誰人逺呼渡桂楫揺揺那肯顧¶
飄然謝却名利場海濶天髙何所慕君不見輪蹄衮衮¶
紅塵中五侯七貴徒稱雄何如此客滄江上一曲髙歌¶
山水風¶
　　山水畫　　　　　　　　　　(明/)劉　珝¶
層巒疊嶂髙嶙峋青溪碧澗波粼粼堂亭寺觀不知數¶
<pb:KR4h0142_WYG_007-27b>¶
市㕓隔斷無纎塵迢迢有客泛孤舫一章凌空放雙漿¶
儼如仙子御風行煙霞中間互相訪依稀疑是終南山¶
坐者揖者咸衣冠採藥毎將巾舄濕共談那解天壤寛¶
是誰好事留斯跡安得其間一棲息瞻彼春空一片雲¶
為霖有意人難識¶
　　題山水　　　　　　　　　　(明/)丘　濬¶
山色空濛樹色深人家住傍碧溪潯半江月照天在水¶
五月風來秋滿林遯世獨輸髙士隠披圖因見昔賢心¶
<pb:KR4h0142_WYG_007-28a>¶
人間何處有此景我欲因之寄越吟¶
　　畫山水　　　　　　　　　　(明/)李東陽¶
山家住在雲深處眼見雲來復雲去朝隨爽氣入空山¶
夕變浮嵐挂髙樹蒙茸艸色迷東西石路﨑嶇髙復低¶
槿花成籬竹為障中有幽人屹相向芒鞵鐵杖烏角巾¶
白頭雙鬢何繽紛來時似帶林霏濕坐久不知山日曛¶
門前落葉多仍埽故人相期苦不早杳靄疑無逺寺鐘¶
吚啞忽有中流櫂危橋雨過苔應滑後圃花殘人未老¶
<pb:KR4h0142_WYG_007-28b>¶
若邪雲門未可登天姥匡廬夢空到乾坤浩蕩真無極¶
詩話一燈青未了絶勝王郎興盡時扁舟載雪山陰道¶
　　題畫山水　　　　　　　　　(明/)周　用¶
江頭羣樹綠參差老子乗舟似有期於今莫向山陰去¶
赤汗黄塵不及時¶
　　山水畫　　　　　　　　　　(明/)嚴　嵩¶
長松拂雲生晝寒沙上草閣俯江湍幽人竟日少塵事¶
白鳥青天倒倚闌¶
<pb:KR4h0142_WYG_007-29a>¶
　　畫山水　　　　　　　　　　(明/)何景明¶
蜀溪搗紙明如練并州剪刀碧雲斷抽毫作繪誰所為¶
華堂粉壁光凌亂枳花竹葉春江曲江頭無人水空綠¶
迤逶石逕林中出草碧沙明淨江日欲覓秦人武陵下¶
不見溪邊種桃者髙樓窈窕鎖煙霧只疑行盡瀟湘路¶
瀟湘却憶舊時遊紙上煙波生暮愁¶
　　寫山水　　　　　　　　　　(明/)陳　鶴¶
夜來風雨惡落葉打柴闗曉起敞溪閣亂雲猶在山¶
<pb:KR4h0142_WYG_007-29b>¶
　　題山水小景　　　　　　　　(明/)陳　煒¶
江冷水溶溶羣山紫翠重村孤茅屋小樹隠白雲濃野¶
渡横歸棹深林起梵鐘天涯塵跡久何處覓仙踪¶
　　題畫小幅山水　　　　　　　(明/)李日華¶
晃目江沙細煙翠伴吟崖栁醉霜紅秋來活計無多子¶
健脚閒身硬節笻¶
　　題寫山水小幀　　　　　　　(明/)李日華¶
自愛南坡筍蕨鮮一春仍貯賣花錢琴翁酒伴如相問¶
<pb:KR4h0142_WYG_007-30a>¶
　只在疎林秀石邊¶
　　　題山水　　　　　　　　　　(明/)葛徵竒¶
　深院無人自埽花隔鄰啼鳥亦山家閒磨墨汁供生事¶
　竹裏敲枰日未斜¶
　　　題山水　　　　　　　　　　(明/)葛徴竒¶
　學得倪迂畫裏禪松風謖謖自蕭然與君對坐看雲起¶
　一日能消㡬百年¶
　¶
<pb:KR4h0142_WYG_007-30b>¶
　¶
　¶
　¶
　¶
　¶
　¶
　¶
御定厯代題畫詩類卷七¶
