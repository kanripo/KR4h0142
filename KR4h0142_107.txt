# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.992984
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷一百七目録
<pb:KR4h0142_WYG_107-1a>¶
　欽定四庫全書¶
御定歴代題畫詩類巻一百七目録¶
　　獸類¶
　　　杜秀才畫立走水牛歌(唐顧況/)¶
　　　述韋昭應畫犀牛(唐儲光羲/)¶
　　　觀胡九齡員外畫牛(宋韓琦/)¶
　　　觀黄介夫寺丞所收丘潛畫牛(宋梅堯臣/)¶
　　　毛老鬬牛圗(宋文同/)¶
<pb:KR4h0142_WYG_107-1b>¶
　　　題李亮功戴嵩牛圗(宋黄庭堅/)¶
　　　㳺昭牛圗(宋陸㳺/)¶
　　　范牛(宋樓鑰/)¶
　　　題潘温叟家藏戴牛畫巻(宋郭祥正二首/)¶
　　　題牛圗(宋戴復古/)¶
　　　戴嵩畫牛(金楊雲翼/)¶
　　　韓晉公畫蒼牯出水圗(元王惲/)¶
　　　題水牯圗(元王惲/)¶
<pb:KR4h0142_WYG_107-2a>¶
　　戴嵩畫牛圗(元王惲/)¶
　　畫牛(元程鉅夫二首/)¶
　　李唐牛(元袁桷/)¶
　　畫牛(元馬祖常二首/)¶
　　畫牛(元僧大訢/)¶
　　題牛(明郭厪/)¶
　　題畫牛(明林環/)¶
　　題畫牛(明金幼孜二首/)¶
<pb:KR4h0142_WYG_107-2b>¶
　　題朱給事所藏牛圗(明楊士奇/)¶
　　題畫牛圗(明楊旦二首/)¶
　　題牛次韻(明程敏政/)¶
　　畫牛(明何孟春八首/)¶
　　題畫牛(明僧覺澄/)¶
　　牛圗(明僧清濋/)¶
　　題紀武子所藏老融二牛圗(宋樓鑰二首/)¶
　　題范道士二牛圗(宋范成大/)¶
<pb:KR4h0142_WYG_107-3a>¶
　　題髙都事戴嵩二牛圗(元黄清老/)¶
　　三牛圗(元歐陽𤣥/)¶
　　題劉景明百牛圗扇面(宋楊萬里/)¶
　　江參百牛圗(元鄧文原/)¶
　　題江貫道百牛圗(元白珽/)¶
　　百牛圗歌(元舒頔/)¶
　　題黄啓晦百牛圗(明林環/)¶
　　題百牛圗(明陳棖/)¶
<pb:KR4h0142_WYG_107-3b>¶
　　書百牛圗後(明丘濬/)¶
　　蜀女繡牛圗(元袁桷/)¶
　　題錦屏史仙繡牛圗(元吳澄三首/)¶
　　題四羊圗(宋王阮/)¶
　　恭題靈羊圗(明謝承舉/)¶
　　趙王孫墨羊圗(明偶桓/)¶
　　黄荃芙蓉乳狗(元虞集/)¶
　　海狗窠石圗(元袁桷/)¶
<pb:KR4h0142_WYG_107-4a>¶
　　題窠石海狗圗(元栁貫/)¶
　　題犬(元貢性之/)¶
　　題犬(明張鳯翼/)¶
　　題李迪畫犬(明髙啓/)¶
　　趙南伸寄王樸畫猫犬戲為之賦(宋樓鑰/)¶
　　狸奴畫軸(金王良臣/)¶
　　醉猫圗(元元好問二首/)¶
　　題武仲經知事獅猫畫巻(元程鉅夫/)¶
<pb:KR4h0142_WYG_107-4b>¶
　　何尊師醉猫(元袁桷/)¶
　　王振鵬狸奴(元袁桷/)¶
　　題睡猫圗(元栁貫/)¶
　　題猫(元丁鶴年/)¶
　　芙蓉白猫手巻(元錢惟善/)¶
　　題宋徽宗畫狸奴銜魚圗(元錢惟善/)¶
　　題畫猫(明劉基/)¶
　　題茅山道士藏徽宗畫猫食魚圗(明解縉/)¶
<pb:KR4h0142_WYG_107-5a>¶
　　　豕圗行(元戴良/)¶
　¶
　¶
　¶
　¶
　¶
　¶
　¶
<pb:KR4h0142_WYG_107-5b>¶
　¶
　¶
　¶
　¶
　¶
　¶
　¶
御定歴代題畫詩類卷一百七目録¶
#+PROPERTY: JUAN 卷一百七
<pb:KR4h0142_WYG_107-6a>¶
　欽定四庫全書¶
御定歴代題畫詩類巻一百七¶
　　獸類¶
　　　杜秀才畫立走水牛歌　　　　(唐/)顧　況¶
　崑崙兒騎白象時時鎖著獅子項奚奴跨馬不搭鞍立¶
　走水牛驚漢官江村小兒好誇騎脚踏牛頭上牛領淺¶
　草平田攃過時大蟲著鈍幾落井杜生知我戀滄洲畫¶
　作一障張牀頭八十老婆拍手笑妒他織女嫁牽牛¶
<pb:KR4h0142_WYG_107-6b>¶
　　　述韋昭應畫犀牛　　　　　　(唐/)儲光羲¶
　遐方獻文犀萬里隨南金大邦柔逺人以之居山林食¶
　棘無秋冬絶流無淺深雙角前嶄嶄三蹄下駸駸朝賢¶
　壯其容未能辨其音有我哀烏郎新邑長鳴琴陛閣飛¶
　嘉聲丘甸盈仁心¶
　　　觀胡九齡員外畫牛　　　　　(宋/)韓　琦¶
　丹青之筆奪造化能者幾何登品録蛟龍獰惡鬼神怒¶
　畫工不接時人目有形之物至者稀是否難欺衆所矚¶
<pb:KR4h0142_WYG_107-7a>¶
絳臺胡掾文章外偏向畫牛其好酷海内馳名三十年¶
得者珍藏過金玉老來纔始著青衫養親不及朝家祿¶
前日野服忽相過云訪恩知走京轂微風入指未能畫¶
示我蠟本數十幅采摭諸家百餘狀毫端古意多含蓄¶
鬬者取力全在角臥者稱身全在腹立者髣髴精神慢¶
背者分數頭項促行者動作皆得羣乳者顧視真憐犢¶
當流泅戲益自在欲走或疑猶蓄縮從容飲齧得天真¶
荷鞭時有童兒牧或横一笛坐牛背便是無聲太平曲¶
<pb:KR4h0142_WYG_107-7b>¶
江天雨雪易溟濛風勢掀號摧古木敧斜蓑笠趂牛歸¶
蕭疎暮景烟村宿竒哉胡掾老筆不可到戴叟重生須¶
死伏吾觀諸牛之態雖盡妙尚有所遺思未熟牛於生¶
民功最大不畫牛功牛亦辱胡君胡君聴我言别選輕¶
綃成巨軸寫出區區耒耜勤貴知天下由吾方食足¶
　　觀黄介夫寺丞所收丘潛畫牛　(宋/)梅堯臣¶
丘畫吳牛希戴嵩吳牛角偃彎如弓老牯望㹀犢望母¶
母下平坡離牧童牧童吹笛坡頭坐古樹蕭騷葉戰風¶
<pb:KR4h0142_WYG_107-8a>¶
黄君買畫都城中不惜滿貫穿青銅賣從誰家不肖子¶
傳自幾世賢卿翁今時貴人所向同競借觀翫題紙窮¶
紙窮磊落見墨妙東府西樞三四公應識古人丹青蹟¶
又辨古(原本/闕)於物通一毛一尾不取次豈以後代為盲¶
聾請推此意佐國論況乃聖徳同堯聰¶
　　毛老鬬牛圗　　　　　　　　(宋/)文　同¶
牛牛爾何爭於此輒鬬怒長鞭閙兒童大炬走翁嫗蒼¶
㺏八九子駭立各四顧何時解角歸茅舍江村暮¶
<pb:KR4h0142_WYG_107-8b>¶
　　題李亮功戴嵩牛圗　　　　　(宋/)黄庭堅¶
韓生畫肥馬仗下有輝光戴老作瘦牛平生(一作/田)千頃¶
荒觳觫告主人實已盡筋力乞我一牧童林間聴横笛¶
　　㳺昭牛圗　　　　　　　　　(宋/)陸　㳺¶
㳺昭木石師李唐畫牛乃是其所長出欄初聽一聲笛¶
意氣已無千頃荒客居京口老益困衣不掩脛鬚睂蒼¶
時時弄筆眼力健蹄角毛骨分毫芒我無沙堤金絡馬¶
拂拭此幅喜欲狂乞骸幸䝉優詔許置身忽在煙林傍¶
<pb:KR4h0142_WYG_107-9a>¶
日落飲牛水滿塘夜半飯牛天雨霜俚醫灌藥美水草¶
老巫訶禁祓不祥願我孫子勤農桑願汝生犢筋脈强¶
雄聲驚破五更夢嵗負玉粒輸官倉¶
　　范牛　　　　　　　　　　　(宋/)樓　鑰¶
人問吾何愛一牛范仙真筆倍風流繩牽雖未如自放¶
猶勝更著金籠頭¶
　　題潘温叟家藏戴牛畫巻(二首/)　(宋/)郭祥正¶
不辭耕遍主家田日暮歸時欲飽眠渡盡驚波莫回首¶
<pb:KR4h0142_WYG_107-9b>¶
後來猶苦牧兒鞭¶
茫茫陂水暮秋天乍脱耕犂未得眠矯首衝波方盡力¶
牧兒何用更揮鞭¶
　　題牛圗　　　　　　　　　　(宋/)戴復古¶
牡丹花下連宵醉今日閒看黑牡丹得此躬耕東海曲¶
一貧無慮百憂寛¶
　　戴嵩畫牛　　　　　　　　　(金/)楊雲翼¶
春草原頭雨濕煙夕陽渡口水吞天披圗坐我風蓑底¶
<pb:KR4h0142_WYG_107-10a>¶
一夢長林二十年¶
　　韓晉公畫蒼牯出水圗　　　　(元/)王　惲¶
蒼牯水所喜泳㳺溪水中物情更所適頓立不我從但¶
見鼻吻長可知力挽雄小大制有法驅牽任此童東皋¶
夜來雨催辦耕稼功一飽頼爾力髙廪歌年豐畫師亦¶
敦本大意與訓同吮墨變化質指為洛花叢妙哉韓相¶
筆逺意老明農¶
　　題水牯圗　　　　　　　　　(元/)王　惲¶
<pb:KR4h0142_WYG_107-10b>¶
姚黄魏紫動逰觀何似田家黒牡丹萬有囷倉由爾出¶
論功消得畫圗看¶
　　戴嵩畫牛圗　　　　　　　　(元/)王　惲¶
吳儂四時耕瘴烟吳牛見月心茫然戴郎此本極閒逸¶
筆意逺出韓公前解縻脱鞅春事畢江皋野草香芊緜¶
歸鞭影亂散平楚考牧大似斯干篇因渠喚起歸耕興¶
夢到西山谷口田¶
　　畫牛(二首/)　　　　　　　　　(元/)程鉅夫¶
<pb:KR4h0142_WYG_107-11a>¶
東華塵裏度年年每見春風憶故園曽是江南新雨過¶
閒看稚子引烏犍¶
觳觫春來苦羣兒未必知良工知有意好寫駕犂時¶
　　李唐牛　　　　　　　　　　(元/)袁　桷¶
䆉稏原空蟋蟀吟秋來乞得自由身平蕪又見粼粼綠¶
復與田翁共苦辛¶
　　畫牛(二首/)　　　　　　　　　(元/)馬祖常¶
龍具春來挂屋厫清泥過腹雨耕勞田間獨仰聴風鼻¶
<pb:KR4h0142_WYG_107-11b>¶
不信空山野兕號¶
江岸騎牛襏襫翁夕歸對婦詫田功世間無客曽相識¶
惟見驚飛幾鴈鴻¶
　　畫牛　　　　　　　　　　　(元/)僧大訢¶
草煖犢子肥牧閒牛耳濕誰知荷蓑翁風雨租税急¶
　　題牛　　　　　　　　　　　(明/)郭　厪¶
鳥下南山巳夕人間春草初齊為問上流何處白雲遥¶
起前溪¶
<pb:KR4h0142_WYG_107-12a>¶
　　題畫牛　　　　　　　　　　(明/)林　環¶
春滿空原草色深烏犍追逐過遥岑半村殘照人家晩¶
似恐天寒去路陰¶
　　題畫牛(二首/)　　　　　　　　(明/)金幼孜¶
服箱力穡不知年報主多情秖自憐好是野田春種後¶
飽肥芳草臥深煙¶
牧童原上催歸急逺樹微茫帶夕曛前日東郊曽扈從¶
野人牽進沐恩頻¶
<pb:KR4h0142_WYG_107-12b>¶
　　題朱給事所藏牛圗　　　　　(明/)楊士竒¶
宛宛栁絲柔緜緜春草緑三月耕犂間春田雨新足紛¶
紛陌上驟青驄獨占溪南坐黄犢¶
　　題畫牛圗(二首/)　　　　　　　(明/)楊　旦¶
東風吹老緑楊枝可是春郊罷耒時帶雨細齝原上草¶
夕陽歸路向遲遲¶
南畆功成便退身中流㳺咏任天真牧童何處空江晩¶
清世應無叩角人¶
<pb:KR4h0142_WYG_107-13a>¶
　　題牛次韻　　　　　　　　　(明/)程敏政¶
已銷金甲事春農無復全齊火戰功惟有牧兒相伴在¶
一山桃樹半溪風¶
　　畫牛(八首/)　　　　　　　　　(明/)何孟春¶
牧兒騎背穏如舟跨谷騰岡復度流老我犂耙手曽執¶
能知此畫是真牛¶
春到西疇日尚寒公家地力幾時殫一生辛苦依農業¶
肯作豪家黒牡丹¶
<pb:KR4h0142_WYG_107-13b>¶
抖擻荷蓑夢始醒老犍何事鬬林坰此中竹石雖無主¶
留取相依嵗晩青¶
煙蓑雨笠出山隈白水收犂薄暮纔同輩解忘耕作苦¶
盡從牛背唱歌回¶
恥將刀劎誤園田歸買耕牛不論錢昔日我聞龔北海¶
而今郡吏更誰賢¶
雪壓春郊積雨餘蓑衣濕透未能除牛飢臥齕田間草¶
誰復來翻角上書¶
<pb:KR4h0142_WYG_107-14a>¶
叩角曽傳甯戚歌南山白石正嵯峨躬耕亦有南陽客¶
梁甫吟成奈爾何¶
日耕百畆肯言功禾黍今看嵗又豐但得主人倉廩實¶
不愁無稈飼西風¶
　　題畫牛　　　　　　　　　　(明/)僧覺澄¶
林下逍遙飽則眠何人能似爾安然因思昔日陶𢎞景¶
金作籠頭不易牽¶
　　牛圗　　　　　　　　　　　(明/)僧清濋¶
<pb:KR4h0142_WYG_107-14b>¶
春光寂寂煙暈晴春風淡淡波痕明溪南溪北小坡平¶
我却騎牛向溪曲溪曲嫩草嫩如玉記得當時農事足¶
倒指數來三十年今觀此圗猶宛然只多䑛犢雙崖邊¶
　　題紀武子所藏老融二牛圗(二首宋/)樓　鑰¶
佳哉淡墨埽人牛一笛横風各自由平日深知焉用劇¶
如今但欲老西疇¶
烏犍離立意逶遲鞭䇿俱忘取次歸駭犢跳風却仍顧¶
老融於此露天機¶
<pb:KR4h0142_WYG_107-15a>¶
　　題范道士二牛圗　　　　　　(宋/)范成大¶
西疇滌場静無塵原頭逺牧秋草春一牛疾行離其羣¶
一牛返顧如怒嗔目光炯炯獰而馴㸃綴毫未俱逼真¶
不顛不狂筆有神妙哉吾宗散仙人¶
　　題髙都事戴嵩二牛圗　　　　(元/)黄清老¶
東風吹浪翻平林吳江咫尺移春陰牧童曉出不知雨¶
日暮歸去清溪深一童驅牛涉古岸草煙慘澹迷目觀¶
雙蹄湧出層水間蒼峽蹴翻石雲斷一童踞䇿溪中流¶
<pb:KR4h0142_WYG_107-15b>¶
溪風不動波悠悠恍然顧影驚自失尚疑身跨蒼龍逰¶
平瀾逺峰結寒色至今宇宙留墨迹可憐三子人不識¶
我欲問之漢津客¶
　　三牛圗　　　　　　　　　　(元/)歐陽𤣥¶
兩豎騎牛過逺村一童横笛弄黄昏老僧正解荆舒字¶
坐愛三牛了不犇¶
　　題劉景明百牛圗扇面　　　　(宋/)楊萬里¶
吉語聞田父新年勝故年借儂百觳觫雨裏破荒田¶
<pb:KR4h0142_WYG_107-16a>¶
　　江參百牛圗　　　　　　　　(元/)鄧文原¶
濕濕羣行四百蹄耕犂初罷樂相隨春風緑遍川原草¶
囘首牧人知是誰¶
　　題江貫道百牛圗　　　　　　(元/)白　珽¶
幾年散放桃林後餘四百蹄猶可騎攬鏡挂書多事在¶
能騎唯有一凝之¶
　　百牛圗歌　　　　　　　　　(元/)舒　頔¶
繄誰畫此百牛圗絹素淋漓懸兩壁摩挲細認角頭竒¶
<pb:KR4h0142_WYG_107-16b>¶
無乃戴嵩留幻墨牧童騎䇿過前村春樹陰陰春草碧¶
雲收霧斂山花明逺近巔崖翠光溼平湖斷岸水淺深¶
皺縠粼粼如展席犢眠草間牛不乳飢齧青芻礪蒼石¶
或飲或浴雲滿身物我相忘祇自得横斜體態百頭殊¶
牧豎籠雛戲阡陌有時背上顛倒騎細雨斜陽横短笛¶
時平放爾桃林中布穀催耕苦相迫嗚呼比年兵革彌¶
天下千畦萬隴生荆棘只今農父把鋤犂處處開耕皆¶
爾力斗米三錢户不扃四海蒼生無莱色¶
<pb:KR4h0142_WYG_107-17a>¶
　　題黄啓晦百牛圗　　　　　　(明/)林　環¶
昔我東山居荷鋤事農耕三時有暇日放牛滿郊坰依¶
依芳樹陰萋萋煙草青野齕恣所往愛此風日晴逺坡¶
毎羣趨空原時獨行前溪足新雨牽飲上流清牛性日¶
巳馴牧閒無所營捲蘆作短笛吟雜童謳聲相將晩來¶
歸月色孤村明以兹樂生事外物焉足攖别來幾春秋¶
石田想榛荆維魚每入夢彷彿東皋平披圗見犍犢蔽¶
野何縱横吟望夕陽山因之發遐情¶
<pb:KR4h0142_WYG_107-17b>¶
　　題百牛圗　　　　　　　　　(明/)陳　棖¶
華山歸牧後南畆釋耕時大地郊原衍方春水草宜功¶
成無捆載力剩向驅馳飲澗遥呼犢維羣亂度陂煙蓑¶
横背臥風笛隔林吹孳息欣咸若甄陶曠莫涯融融和¶
氣洽藹藹物情怡漢喘休勞問商歌漫自悲戴嵩能貌¶
古班特浪傳疑展巻懷周澤涵濡宛在兹¶
　　書百牛圗後　　　　　　　　(明/)丘　濬¶
我本農家子兒時曽作牧倒騎牛背上蓑笠吹横竹老¶
<pb:KR4h0142_WYG_107-18a>¶
大客京國久不見此畜忽然覩斯圗心若有所觸泛觀¶
天下物無物似牛犢既以拽犂耙又用轉車轂為我運¶
百貨為我生百穀論功亦莫比論苦亦良酷云胡世上¶
人甘心肆口腹既然食其力何忍食其肉水陸珍百品¶
物物可充欲孟子有遺言不忍其觳觫¶
　　蜀女繡牛圗　　　　　　　　(元/)袁　桷¶
絶壁連雲翠木稠五丁空作蜀王羞浣花女子聞鵑苦¶
繡作春風萬古愁¶
<pb:KR4h0142_WYG_107-18b>¶
　　題錦屏史仙繡牛圗(三首/)　　　(元/)吳　澄¶
平原君像何人繡費幾千絲似髮稠可是史仙能狡獪¶
聚毛繡出下邳侯¶
有毛無革毛安傅傅上田單奮彩繒陸放水浮俱幻影¶
底須拽鼻著長繩¶
為汝前身膽氣麤却將假合化真如雖然毛色皆如舊¶
悦草觸人心已無¶
　　題四羊圗　　　　　　　　　(宋/)王　阮¶
<pb:KR4h0142_WYG_107-19a>¶
三百維羣世不見迺以四羊為一圗人言此圗出韋偃¶
不知韋偃有意無巖巖參天一古木下有輕荑滿郊緑¶
雪髯隠約黒暈中沙肋微茫筆端足昔聞韋侯畫馬工¶
杜陵長歌歌古松孰知畫羊更如此世間絶藝誰能窮¶
蘄春太守好事者珍藏有此希世畫嗟予得見雙眼明¶
此一轉語久難下三羊㳺戲芳草茵一羊輒登枯樹根¶
安得添我作牧人為公鞭此一敗羣¶
　　恭題靈羊圗(有序/)　　　　　　(明/)謝承舉¶
<pb:KR4h0142_WYG_107-19b>¶
　宣宗御筆也羊圗三頭坡下一犬有欲搏之狀而羊¶
　意馴擾感賦長句¶
塞上春深草初綠黄河套邊堪放牧何來羌羚攜乳畜¶
旁有韓盧將搏逐羣羚不奔且不驚輶車無影鸞無聲¶
持旄已歸蘇子卿挾冊未見黄初平羊何安閒盧何猛¶
以静制動清邊境我皇執筆發深儆意在雍和化强梗¶
是時賢相惟三楊昇平輔理稱虞唐九重優㳺翰墨場¶
天與人文垂四方¶
<pb:KR4h0142_WYG_107-20a>¶
　　趙王孫墨羊圗　　　　　　　(明/)偶　桓¶
王孫長憶使烏桓因念蘇卿牧雪寒落盡節旄無復見¶
寫生傳得兩羝看¶
　　黄荃芙蓉乳狗　　　　　　　(元/)虞　集¶
西旅初聞効貢來金毛覆地不凡材騶虞麟趾同靈囿¶
抱子花陰臥石苔¶
　　海狗窠石圗　　　　　　　　(元/)袁　桷¶
靈壁層峰負六鼇藥闌花檻翠周遭如何畫史同羣吠¶
<pb:KR4h0142_WYG_107-20b>¶
不與君王繪旅獒¶
　　題窠石海狗圗　　　　　　　(元/)栁　貫¶
越犬初隨賈舶來閒階弄影小徘徊花隂滿地濃如雪¶
解下金鈴不用猜¶
　　題犬　　　　　　　　　　　(元/)貢性之¶
深宫飽食恣猙獰臥毯眠氊慣不驚却被巻簾人放出¶
宜男花下吠新晴¶
　　題犬　　　　　　　　　　　(明/)張鳯翼¶
<pb:KR4h0142_WYG_107-21a>¶
玉勒追隨子夜風金鈴搖月吠梧桐明朝較獵長楊館¶
萬騎叢中第一功¶
　　題李迪畫犬　　　　　　　　(明/)髙　啓¶
護兒偏吠客花下臥晴莎莫出東原獵春來兔乳多¶
　　趙南伸寄王樸畫猫犬戲為之賦(宋/)樓　鑰¶
䰐鬖兩狻㹸胡為到庭户細觀畫手妙摹寫真態度意¶
足謝繁華不待丹青汙亂埽腹背毛頭足巧分布尨也¶
如愁胡睂攅眼光注豈惟足生氂垂耳紛敗絮掉尾固¶
<pb:KR4h0142_WYG_107-21b>¶
自若狸奴為驚懼側耳實畏之衝目猶敢怒誠知取形¶
似不吠亦不哺對之輒一笑聊用慰沈痼¶
　　狸奴畫軸　　　　　　　　　(金/)王良臣¶
三生白老與烏圎又現吳生小筆前乞與黄家禳䑕禍¶
莫教虚費買魚錢¶
　　醉猫圗(何尊師畫宣和/二府物二首)　　　　(元/)元好問¶
窟邊癡坐費工夫側輥横眠却自如料得仙師曽細看¶
牡丹花下日斜初¶
<pb:KR4h0142_WYG_107-22a>¶
飲罷雞蘇樂有餘花陰真是小華胥但教殺䑕如丘了¶
四脚撩天一任渠¶
　　題武仲經知事獅猫畫巻　　　(元/)程鉅夫¶
金絲色軟坐常温飽食深宫錦作墩若使爰書無法吏¶
詩人應歎䑕翻盆¶
　　何尊師醉猫　　　　　　　　(元/)袁　桷¶
攪甕翻盆勢不禁晩風辭醉首岑岑醒來獨立闌干畔¶
四壁無聲蟋蟀吟¶
<pb:KR4h0142_WYG_107-22b>¶
　　王振鵬狸奴　　　　　　　　(元/)袁　桷¶
畫堂緑幕鎮犀懸花影雲陰得散眠自是主家扃鎖密¶
晩風縁木捕新蟬¶
　　題睡猫圗　　　　　　　　　(元/)栁　貫¶
花陰閒臥小於菟堂上氍毹錦繡鋪放下珠簾春不管¶
隔籠鸚鵡喚狸奴¶
　　題猫　　　　　　　　　　　(元/)丁鶴年¶
食有溪魚臥有裀主恩深重更無倫若將乳䑕誇為瑞¶
<pb:KR4h0142_WYG_107-23a>¶
恐負隆冬蜡祭人¶
　　芙蓉白猫手巻　　　　　　　(元/)錢惟善¶
秋花石上玉狻㹸金尾翛翛斂四蹄零落舊時宫女扇¶
撲螢曽見畫闌西¶
　　題宋徽宗畫狸奴銜魚圗　　　(元/)錢惟善¶
徽廟宸翰世巳無銜魚隨意寫狸奴鑾輿北狩知何處¶
惆悵春風看畫圗¶
　　題畫猫　　　　　　　　　　(明/)劉　基¶
<pb:KR4h0142_WYG_107-23b>¶
碧眼烏圎食有魚仰看胡蝶坐階除春風漾漾吹花影¶
一任東郊鼠化鴽¶
　　題茅山道士藏徽宗畫猫食魚圗(明/)解　縉¶
仙籙從教滿石牀花陰睡覺赴雲鄉即今䑕輩都消盡¶
飽食溪魚化日長¶
　　豕圗行　　　　　　　　　　(元/)戴　良¶
胡風吹沙黄入天胡馬奔騰西出闗邊頭人民格鬬死¶
路旁突出惟孤豕羣胡走馬逐豕逃彎弓奮㦸意氣豪¶
<pb:KR4h0142_WYG_107-24a>¶
　一人自足當豕力萬騎盤旋追不得當時豈為一豕謀¶
　只恐功成恩寵休豈知此豕命既脱薦食郊原竟難遏¶
　秋來草黄馬正肥將軍處處事驅馳何時射豕得豕歸¶
　嗚呼何時射豕得豕歸¶
　¶
　¶
　¶
　¶
<pb:KR4h0142_WYG_107-24b>¶
　¶
　¶
　¶
　¶
　¶
　¶
　¶
御定歴代題畫詩類巻一百七¶
