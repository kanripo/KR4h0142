# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.760549
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷九十七目録
<pb:KR4h0142_WYG_097-1a>¶
　欽定四庫全書¶
御定厯代題畫詩類巻九十七目録¶
　　禽類¶
　　　次韻李端叔謝送牛戩鴛鴦竹石圗(宋蘇軾/)¶
　　　鴛鴦扇頭(元元好問/)¶
　　　雙鴛圗(元虞集/)¶
　　　題宋徽宗雙鴛圗(明汪廣洋/)¶
　　　為人題鴛鴦(明陳㷆/)¶
<pb:KR4h0142_WYG_097-1b>¶
　　　題馬賁畫鸂𪄠圗(金党懐英/)¶
　　　樂士宣鸂𪄠圗(元王惲/)¶
　　　徽宗鸂𪄠(元袁桷/)¶
　　　秋水鸂𪄠圗(明朱諫/)¶
　　　題劉將軍鵞(宋黄庭堅/)¶
　　　僧惠崇柳㟁遊鵞圗(元劉因/)¶
　　　題趙仲逺所藏趙大年鵞鴨圖(元程鉅夫/)¶
　　　滕昌祐蘹香睡鴨圗(元虞集/)¶
<pb:KR4h0142_WYG_097-2a>¶
　　趙大年鵞圗(元楊維楨/)¶
　　秋塘戲鵞圗(元成廷珪/)¶
　　題宋王晉卿畫鵞(明程敏政/)¶
　　畫鵞(明李日華/)¶
　　睡鳬圗(元陳鉅夫/)¶
　　題野鳬圗(元于立/)¶
　　趙子昂陳仲美合作水鳬小景(元仇逺/)¶
　　為人題鳬(明陳㷆/)¶
<pb:KR4h0142_WYG_097-2b>¶
　　題秋塘野鶩圗(明徐溥/)¶
　　畫小鴨(宋黄庭堅/)¶
　　題畫睡鴨(宋黄庭堅/)¶
　　畫鴨(宋晁補之/)¶
　　盧申之正字得春郊牧養圗二本(宋戴復古/)¶
　　潁皋楚山堂秋景兩圗絶妙(宋僧徳洪/)¶
　　劉鄧州家聚鴨圗(元元好問/)¶
　　題畫柳塘野鴨(元虞集/)¶
<pb:KR4h0142_WYG_097-3a>¶
　　畫鴨(元揭傒斯/)¶
　　題畫秋溪雙鴨(明張鳯翼/)¶
　　題鶺鴒圗(宋韓駒/)¶
　　題秋塘鶺鴒(明林環/)¶
　　日馴弟鶺鴒扇頭(明莫止/)¶
　　鶺鴒圗(明陳絅/)¶
　　題翠禽畫(元龔璛/)¶
　　畫翠(明周用/)¶
<pb:KR4h0142_WYG_097-3b>¶
　　魚虎子圗(明僧元璞/)¶
　　燕子圗(金趙秉文三首/)¶
　　燕子圗(金楊之美/)¶
　　燕子圗(金張巨濟/)¶
　　燕子圗(金王大用/)¶
　　燕子圗(金李欽叔/)¶
　　題蒲塘雙燕圗(元成廷珪/)¶
　　燕圗(明高啓/)¶
<pb:KR4h0142_WYG_097-4a>¶
　　題長牧溪五燕圗(明宋濓/)¶
　　柳塘春燕圗(明楊基/)¶
　　題宋徽宗雙燕(明周矩/)¶
　　畫燕(明何孟春/)¶
　　題晝燕(明王世貞/)¶
　　白燕詩題畫(明王世懋/)¶
　　畫黄鶯(明謝鐸/)¶
　　畫鶯(明何孟春/)¶
<pb:KR4h0142_WYG_097-4b>¶
　　題王若水戴勝(元陶宗儀二首/)¶
　　題畫戴勝(元華㓜武/)¶
　　題畫白頭雙鳥(元貢性之/)¶
　　雪竹白頭翁横披(元宋褧二首/)¶
　　題畫白頭公(明張以寧/)¶
　　白頭翁圗(明解縉/)¶
　　白頭翁畫(明李東陽/)¶
　　竹上白頭(明謝承舉/)¶
<pb:KR4h0142_WYG_097-5a>¶
　　白頭公圗(明沈周/)¶
　　題文太史嵗寒雙白頭(明張鳯翼/)¶
　　談思重為呉翁晉畫枯木白頭翁(明王世貞/)¶
　　題十二紅巻子(元楊載/)¶
　　十二紅圗(明楊基/)¶
　　為林學士題十二紅圗(明丘濬/)¶
　　題白畫眉圗(元陳旅/)¶
　　竹枝畫眉圗(明葉盛/)¶
<pb:KR4h0142_WYG_097-5b>¶
　　題南宫子蠟嘴圗(元薩都拉/)¶
　　題白鷴圗(明金㓜孜/)¶
　　題畫白鷴(明何孟春/)¶
　　題相思鳥圗(明謝承舉/)¶
　　題廖克讓所藏喜酸圗啄木畫(元程鉅夫/)¶
　　題畫啄木(明何孟春/)¶
　　畫啄木(明王世貞/)¶
　　題畫百舌(明王世貞/)¶
<pb:KR4h0142_WYG_097-6a>¶
　　題畫子規(明王世貞/)¶
　　畫杜䳌(明何孟春/)¶
　¶
　¶
　¶
　¶
　¶
　¶
<pb:KR4h0142_WYG_097-6b>¶
　¶
　¶
　¶
　¶
　¶
　¶
　¶
御定厯代題畫詩類巻九十七目録¶
#+PROPERTY: JUAN 卷九十七
<pb:KR4h0142_WYG_097-7a>¶
　欽定四庫全書¶
御定厯代題畫詩類巻九十七¶
　　禽類¶
　　　次韻李端叔謝送牛戩鴛鴦竹石圖¶
　　　　　　　　　　　　　　　　(宋/)蘇　軾¶
　聞君談西戎廢食忘早晚王師本不陳賊壘何足剗守¶
　邊在得士此語要而簡知君論將口似我識畫眼笑指¶
　塵壁間此是老牛戩平生師衛玠非意常理遣訴君定¶
<pb:KR4h0142_WYG_097-7b>¶
　何人未用朝市顯置之勿復道世俗固多舛歸去亦何¶
　須單車度殽&KR0008;如蟲得羽化已脫安用繭家書空萬軸¶
　凉暴困舒卷念當埽長物閉息黙自煖此畫聊付君幽¶
　處得小展新詩勿縱筆羣吠驚邑犬時來未可知妙斲¶
　待輪扁¶
　　　鴛鴦扇頭　　　　　　　　　(元/)元好問¶
　雙宿雙飛不自由人間無物比風流若教解語終湏問¶
　有底愁來也白頭¶
<pb:KR4h0142_WYG_097-8a>¶
　　雙鴛圖　　　　　　　　　　(元/)虞　集¶
戢翼石梁隂秋風日夜深使君莫行野江水蕩人心¶
　　題宋徽宗雙鴛圖　　　　　　(明/)汪廣洋¶
蘆葉青青水滿塘文鴛晴卧落花香不因羌管驚飛去¶
三十六宫春夢長¶
　　為人題鴛鴦　　　　　　　　(明/)陳　㷆¶
江皋草已長微飇吹緑漪物情本自適偏入少陵詩¶
　　題馬賁畫鸂𪄠圖　　　　　　(金/)党懐英¶
<pb:KR4h0142_WYG_097-8b>¶
雙眠雙浴水平溪共看秋光卧兩堤誰信瀟湘有孤鴈¶
冷沙寒葦不成棲¶
　　樂士宣鸂𪄠圖(宣和/畫工)　　　　　(元/)王　惲¶
彩羽翬明照影閒蓼汀沙暖睡初殘擊揚寄謝霜空鶻¶
輸與江湖百頃寛¶
　　徽宗鸂𪄠　　　　　　　　　(元/)袁　桷¶
太液池清皺碧羅兩禽相對盪春波當年肯憶閻中令¶
䑛筆和鉛恨未磨¶
<pb:KR4h0142_WYG_097-9a>¶
　　秋水鸂𪄠圖　　　　　　　　(明/)朱　諫¶
古石斑斑簇紋蘚樹葉蒼蒼著秋淺鸂𪄠浮浮水氣凉¶
桂花散落天香逺年華易謝秋易殘傷心不獨凋朱顔¶
宋玉如今已塵土空有辭賦留人間秋鳥向人鳴秋花¶
促人老商聲下林端金風剪芳草杜陵詩興知若何愁¶
緒如絲亂懐抱¶
　　題劉將軍鵞　　　　　　　　(宋/)黄庭堅¶
箭羽不霑春水籀文時印平沙想見山隂書罷舉羣驅¶
<pb:KR4h0142_WYG_097-9b>¶
向王家¶
　　僧恵崇柳㟁㳺鵞圖　　　　　(元/)劉　因¶
河堤煙草柳隂勻野鴈羣游意自馴此是吾鄉舊風景¶
畫中相見亦情親¶
　　題趙仲逺所藏趙大年鵞鴨圖　(元/)程鉅夫¶
鵞鴨池邊畫作䦨輸他鳬鴈意幽閒王孫下筆厭羈束¶
移在長汀短渚間¶
　　滕昌祐蘹香睡鵞圖　　　　　(元/)虞　集¶
<pb:KR4h0142_WYG_097-10a>¶
蒼鵞惜毛羽宛宛卧春雨雨餘日照沙上有蘹香花蘹¶
香不自獻夢到金鑾殿殿池多躍魚君王方草書¶
　　趙大年鵞圖　　　　　　　　(元/)楊維楨¶
鏡湖湖上春波明灣碕樹樹鵞黄青上有金衣弄簧舌¶
下有紅掌浮繡翎舂鋤一白能自好尚嫌性帶鸕鷀腥¶
眼明見此羣鶂鶂不與匹鳥争春晴大年筆法如蘭亭¶
宛頸箇箇由天成艮宫流落二百載胡賈不厭千金争¶
却恨㑹稽内史無此筆為人辛苦書黄庭¶
<pb:KR4h0142_WYG_097-10b>¶
　　秋塘戲鵞圖　　　　　　　　(元/)成廷珪¶
滿塘秋水看蒼鵞草軟沙平奈爾何記得一羣黄似酒¶
杏花梁上落紅多¶
　　題宋王晉卿畫鵞　　　　　　(明/)程敏政¶
獵獵風吹蘆葉黄白鵞如雪㸃江鄉鈎簾素壁看摹本¶
想見當時寳繪堂¶
　　畫鵞　　　　　　　　　　　(明/)李日華¶
壜釀村邊水草涯撥波紅掌照晴霞書經換得非無意¶
<pb:KR4h0142_WYG_097-11a>¶
迴頸應知妙劃沙¶
　　睡鳬圖　　　　　　　　　　(元/)程鉅夫¶
紅蓼不禁霜雙鳬夢正長世人那得似江海永相忘¶
　　題野鳬卷　　　　　　　　　(元/)于　立¶
池上軒牎並水開鑑湖狂客酒船囘鵁鶄鸂𪄠知人意¶
也為春暉日日來¶
　　趙子昻陳仲美合作水鳬小景　(元/)仇　逺¶
良工苦思可心降底事文禽不解雙欲采芳華波浪闊¶
<pb:KR4h0142_WYG_097-11b>¶
芙蓉朶朶隔秋江¶
　　為人題鳬　　　　　　　　　(明/)陳　㷆¶
古楊葉如繪下拂清波淺珍禽絃羽毛采采春風染¶
　　題秋塘野鶩圖　　　　　　　(明/)徐　溥¶
晉人愛書學野鶩庾家諸郎真不俗迢迢清晝圖畫開¶
此鳥依然在人目良工手握五色毫寫出江南秋一幅¶
羽毛絢目殊分明蜀錦新裁仍細簇荷花似避顔色鮮¶
揺落紅衣動盈掬將身不入樊籠中長年占斷澄江曲¶
<pb:KR4h0142_WYG_097-12a>¶
　　畫小鴨　　　　　　　　　　(宋/)黄庭堅¶
小鴨看從筆下生幻法生機全得妙自知力小畏滄波¶
睡起晴沙依晚照¶
　　題畫睡鴨　　　　　　　　　(宋/)黄庭堅¶
山雞照影空自愛孤鸞舞鏡不作雙天下真成長㑹合¶
兩鳬相倚睡秋江¶
　　畫鴨　　　　　　　　　　　(宋/)晁補之¶
急風吹雪滿汀洲迎臘淮南憶倦㳺小鴨枯荷野艇冷¶
<pb:KR4h0142_WYG_097-12b>¶
去年今日凍髙郵¶
　　盧申之正字得春郊牧養圖二本(有樓攻媿先生/題詩且徵予作)¶
　　　　　　　　　　　　　　　(宋/)戴復古¶
竹弓鳴鴈鴨驚飛來别浦無人境春風不揺楊栁影長¶
頸紛紛占作家半遊波面半眠沙或行或立或如舞或¶
隻或雙或羣聚飲啄浮沉多態度物情閒暇世忘機分¶
明一片太古時巧偽不作民熙熙¶
　　潁皋楚山堂秋景兩圖絶妙　　(宋/)僧徳洪¶
<pb:KR4h0142_WYG_097-13a>¶
溪邊兩鴨自夫婦生而能言似相語婦先浮波喜轉顧¶
夫欲隨之竟先去水際青蘋各占叢風撼荷花已褪紅¶
不見清香雲錦段空餘霜葉伴枯篷¶
　　劉鄧州家聚鴨圖　　　　　　(元/)元好問¶
沙浦空明洲景微枯荷折葦澹相依若為化作江鷗去¶
拍拍隨君帖水飛¶
　　題畫栁塘野鴨　　　　　　　(元/)虞　集¶
江南水退秋光淺風栁參差萬絲捲鴛鴦在梁鳬在渚¶
<pb:KR4h0142_WYG_097-13b>¶
蕩蕩扁舟去家逺千艘轉海古長䇿白粲連江動秋色¶
斷蒲折葦野水闊爛爛明星且將弋翠盤擎露夜深寒¶
玉色亭亭落月殘太液池頭黄鵠下夢中曽見畫中看¶
　　畫鴨　　　　　　　　　　　(元/)揭傒斯¶
春草細還生春雛養漸成茸茸毛色起應解自呼名¶
　　題畫秋溪雙鴨　　　　　　　(明/)張鳳翼¶
秋水芙蓉老秋林霜葉紅雙鳬溪上宿無意慕春風¶
　　題鶺鴒圖　　　　　　　　　(宋/)韓　駒¶
<pb:KR4h0142_WYG_097-14a>¶
有弟留南楚經年不寄書天涯數行淚獨對鶺鴒圖¶
　　題秋塘鶺鴒　　　　　　　　(明/)林　環¶
落日秋水寒霜空荷葉乾飛鳴不相離雙棲緑池間照¶
影弄顔色有如競華鮮在原懐逺意因之發長歎¶
　　日馴弟鶺鴒扇頭　　　　　　(明/)莫　止¶
幽禽相逐上枯荷原上秋光大半過對畫定因難棄此¶
白頭兄弟也無多¶
　　鶺鴒圖　　　　　　　　　　(明/)陳　絅¶
<pb:KR4h0142_WYG_097-14b>¶
露冷蓮塘水葉枯秋風枝上鶺鴒孤急難弟兄多分散¶
水落沙寒日又晡¶
　　題翠禽畫　　　　　　　　　(元/)龔　璛¶
一曲寒塘漾夕暉珍禽照影惜毛衣非魚也自知魚樂¶
不肯花前掠水飛¶
　　畫翠　　　　　　　　　　　(明/)周　用¶
纎鱗不盈寸一飽尚有餘寧知舉漏網失却吞舟魚¶
　　魚虎子圖　　　　　　　　　(明/)僧元璞¶
<pb:KR4h0142_WYG_097-15a>¶
翠羽畫殊絶窺魚秋水深忽來知險意静立見機心沙¶
白霜初落溪寒日易隂何當隨啄木除螙向髙林¶
　　燕子圖(三首/)　　　　　　　　(金/)趙秉文¶
一别天涯十見春重來白髮一畨新心知話盡春愁處¶
相對依依如故人¶
祝爾區區萬里身錦書囘寄莫辭頻而今塞北看雙翼¶
多少中原失意人¶
交情消息兩何如滿眼兵戈不勝書為問南來新燕子¶
<pb:KR4h0142_WYG_097-15b>¶
銜泥曽復到吾廬¶
　　燕子圖　　　　　　　　　　(金/)楊之美¶
危巢客舎乆相依常記西風社日歸海國傳心千驛隔¶
塞垣囘首十年非新詩尚在人空老舊夢無慿鳥自飛¶
寄語齊諧休志怪沙鷗相欵解忘機¶
　　燕子圖　　　　　　　　　　(金/)張巨濟¶
沙塞相逢命已輕翠堂重見眼増明小詩繫足初無意¶
巧語迎人獨有情隂徳自招黄雀報機心能致白鷗盟¶
<pb:KR4h0142_WYG_097-16a>¶
社前秋後風光好湏賀他年大厦成¶
　　燕子圖　　　　　　　　　　(金/)王大用¶
相别相尋積嵗年人心不及鳥心堅填償恩義三生債¶
分付平安七字篇王謝烏兜疑誕妄紹蘭紅線定虚傳¶
何如此段人親見舊話従今不值錢¶
　　燕子圖　　　　　　　　　　(金/)李欽叔¶
塞上光風已十霜仁心覆䕶獨難忘當時相送詩仍在¶
此日重來話更長客舎花開新信息雲兜香冷舊昏黄¶
<pb:KR4h0142_WYG_097-16b>¶
主人得報君知否千古珠璣在錦囊¶
　　題蒲塘雙燕圖(為劉小/齋作)　　　　(元/)成廷珪¶
昭陽池館春風微花落巢空去未歸却是蒲塘春水濶¶
年年還傍小齋飛¶
　　燕圖　　　　　　　　　　　(明/)髙　啓¶
柳上銜蟲立春風似有情和枝欲裊裊方覺爾身輕¶
　　題長牧溪五燕圖　　　　　　(明/)宋　濓¶
誰描乳燕落晴空筆底能迴造化功髣髴謝家池上見¶
<pb:KR4h0142_WYG_097-17a>¶
柳絲煙煖水溶溶¶
　　柳塘春燕圖　　　　　　　　(明/)楊　基¶
花落燕飛髙春風在栁梢玉樓皆繡幙髙處莫安巢¶
　　題宋徽宗雙燕　　　　　　　(明/)周　矩¶
江南簾幕重重雨艮岳湖山處處花兩地舊巢傾覆盡¶
西風萬里入誰家¶
　　畫燕　　　　　　　　　　　(明/)何孟春¶
社雨和泥貼畫梁&KR0378;乾猶帶百花香今年巢北常年闊¶
<pb:KR4h0142_WYG_097-17b>¶
合向誰家産鳳凰¶
　　題畫燕　　　　　　　　　　(明/)王世貞¶
曽逐東風入紫微晚抛江海滯烏衣空誇萬里封侯頷¶
還傍人家門户飛¶
　　白燕詩題畫　　　　　　　　(明/)王世懋¶
翩翩白燕送殊祥曽自君家入尚方蝶粉逢時瑶作圃¶
芹香棲處玉為堂銜將落蕊明珠碎舞向飛花縞帶長¶
王謝門風誰畫得可知觸目是琳琅¶
<pb:KR4h0142_WYG_097-18a>¶
　　畫黄鶯　　　　　　　　　　(明/)謝　鐸¶
栁花如雪滿春城始聼東風第一聲夢裏江南舊時路¶
隔溪煙雨未分明¶
　　畫鶯　　　　　　　　　　　(明/)何孟春¶
誰將鼓吹借行春老去詩腸不恨貧一曲試從花外聴¶
又知幽谷有佳人¶
　　題王若水戴勝(二首/)　　　　　(元/)陶宗儀¶
桑樹柔條葉已空晚來獨立語東風織絍自是閨房事¶
<pb:KR4h0142_WYG_097-18b>¶
喜得頻催早獻功¶
片片疎翎列頂旗姢姢文羽攬春輝邊庭大將能如汝¶
獻㨗封侯戴勝歸¶
　　題畫戴勝　　　　　　　　　(元/)華幼武¶
山鳥隔花鳴桑麻日長成如何荆棘上寂寞不聞聲¶
　　題畫白頭雙鳥　　　　　　　(元/)貢性之¶
笑殺錦鴛鴦浮沉浴大江不如枝上鳥頭白也成雙¶
　　雪竹白頭翁横披(二首/)　　　　(元/)宋　褧¶
<pb:KR4h0142_WYG_097-19a>¶
琅玕裊裊碧雲空雪綴斜梢倚北風丹鳳不來年嵗晚¶
一枝聊借白頭翁¶
蒼衣雪頸凍難飛寂寞寒梢獨自棲别有春明好風景¶
緑楊如畫亂鸎啼¶
　　題畫白頭公　　　　　　　　(明/)張以寧¶
日暖花開海上洲飛來青鳥話閒愁三生莫為多情煞¶
惹得春風白了頭¶
　　白頭翁圖　　　　　　　　　(明/)解　縉¶
<pb:KR4h0142_WYG_097-19b>¶
倦飛甘白首竹實正穰穰不敢先嘗食睥睨待鳳凰¶
　　白頭翁畫　　　　　　　　　(明/)李東陽¶
莫道春風好春風易白頭君看花裏鳥亦有世間愁¶
　　竹上白頭畫　　　　　　　　(明/)謝承舉¶
碧霄雲路幾升沉楚楚毛衣太古音自笑白頭無伎倆¶
堅持一節老山林¶
　　白頭公圖　　　　　　　　　(明/)沈　周¶
十日紅簾不上鈎雨聲滴碎管絃樓棃花將老春將去¶
<pb:KR4h0142_WYG_097-20a>¶
愁白雙禽一夜頭¶
　　題文太史嵗寒雙白頭　　　　(明/)張鳳翼¶
嶣嶤古幹宿雙禽氷雪偏堅嵗暮心借使臨卭逢卓氏¶
不湏遺恨白頭吟¶
　　談思重為呉翁晉畫枯木白頭翁因題一絶¶
　　　　　　　　　　　　　　　(明/)王世貞¶
可憐白頭翁振羽一枯木莫訴春風飢蚤晚櫻桃熟¶
　　題十二紅巻子　　　　　　　(元/)楊　載¶
<pb:KR4h0142_WYG_097-20b>¶
碧桃枝上有珍禽調舌交交聴好音畫出江南春意思¶
明年攜酒共追尋¶
　　十二紅圖　　　　　　　　　(明/)楊　基¶
何處飛來十二紅萬年枝上立東風楚王宫殿皆零落¶
說盡春愁暮雨中¶
　　為林學士題十二紅圖　　　　(明/)丘　濬¶
丹杏香邊翠竹中幽禽兩兩立東風不知毛羽紅多少¶
却得人呼十二紅¶
<pb:KR4h0142_WYG_097-21a>¶
　　題白畫眉圖　　　　　　　　(元/)陳　旅¶
隋家宫奴埽長蛾銷盡波斯百斛螺化作雪禽春樹頂¶
遠山無數奈愁何¶
　　竹枝畫眉圖　　　　　　　　(明/)葉　盛¶
禪房瀟灑一塵無粉墨何人著此圖我與頻伽是知已¶
春禽那用竹間呼¶
　　題南宫子蠟嘴圖　　　　　　(元/)薩都拉¶
南宫山人何俊竒小忩睡起凉雲飛野棠秋早霜子熟¶
<pb:KR4h0142_WYG_097-21b>¶
枯木葉髙蠟嘴肥滿身䌚䌚甘爾口政猶癡心落人手¶
五陵年少知爾名一飽無人早迴首¶
　　題白鷴圖　　　　　　　　　(明/)金幼孜¶
素質𤣥文錦翼齊絳桃花下見雙棲可堪野鶴同標格¶
難與山雞共品題¶
　　題畫白鷴　　　　　　　　　(明/)何孟春¶
雙璧誰將置兩雛羽毛渾是雪花鋪儂家命服裁宫錦¶
十五年前作大夫¶
<pb:KR4h0142_WYG_097-22a>¶
　　題相思鳥圖　　　　　　　　(明/)謝承舉¶
俱飛並逐綺園春互語相思字字真啼到苦心聲莫放¶
緑牎驚起病春人¶
　　題廖克讓所藏喜酸圖啄木畫卷(二首/)¶
　　　　　　　　　　　　　　　(元/)程鉅夫¶
罋天從蚋集駢首欲何為儻使真知味應無浪皺眉¶
山禽啄木響野客抱琴看我有芳春調無人為一彈¶
　　題畫啄木　　　　　　　　　(明/)何孟春¶
<pb:KR4h0142_WYG_097-22b>¶
求蠧林間日幾囘喙長三尺怒如雷漢家有蠧君知否¶
司𨽻當年破柱來¶
　　畫啄木　　　　　　　　　　(明/)王世貞¶
空林長日自敲訇一埽千章蠧盡清聞道柏臺烏更好¶
不知何事但吞聲¶
　　題畫百舌　　　　　　　　　(明/)王世貞¶
千迴睍睆復嚶嚶不向東風自一鳴何似儂家卑脚鳥¶
此生長技只呼名¶
<pb:KR4h0142_WYG_097-23a>¶
　　　題畫子規　　　　　　　　　(明/)王世貞¶
　絡緯喚織朝從暮布榖催耕雨復晴汝道不如歸去好¶
　可將耕織了平生¶
　　　畫杜䳌　　　　　　　　　　(明/)何孟春¶
　春來口血有新盟歸去無如是力耕不識今誰勸農使¶
　幾人阡陌解循行¶
　¶
　¶
<pb:KR4h0142_WYG_097-23b>¶
　¶
　¶
　¶
　¶
　¶
　¶
　¶
御定厯代題畫詩類卷九十七¶
