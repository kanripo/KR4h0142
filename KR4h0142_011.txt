# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:31.884445
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷十一目錄
<pb:KR4h0142_WYG_011-1a>¶
　欽定四庫全書¶
御定厯代題畫詩類巻十一目錄¶
　　山水類¶
　　　戲題王宰畫山水圗歌(唐杜甫/)¶
　　　陳式水墨山水(唐方干/)¶
　　　盧卓山人畫水(唐方干/)¶
　　　題稚川山水(唐戴叔倫/)¶
　　　題羅稚川畫卷(元陳旅/)¶
<pb:KR4h0142_WYG_011-1b>¶
　　　題羅稚川小景(元劉詵/)¶
　　　題彭宜逺所藏羅稚川山水樓閣圗(元劉詵/)¶
　　　題稚川山水(元丁復/)¶
　　　摩詰畫(宋黄庭堅/)¶
　　　觀王生所藏王維畫(明袁凱/)¶
　　　王右丞山水眞蹟歌(明祝允明/)¶
　　　次韻子由書王晉卿畫山水(宋蘇軾二首/)¶
　　　題王晉卿畫後宋(蘇軾/)¶
<pb:KR4h0142_WYG_011-2a>¶
　　題王詵都尉畫山水横巻(宋蘇轍三首/)¶
　　王都尉山水(元元好問/)¶
　　王晉卿畫(元吳鎭/)¶
　　題王晉卿畫(元華幼武/)¶
　　學士院燕侍郎畫圖(宋王安石/)¶
　　燕侍郎山水(宋王安石/)¶
　　題燕肅畫卷(元仇逺/)¶
　　燕文貴山水(元袁桷/)¶
<pb:KR4h0142_WYG_011-2b>¶
　　觀燕肅畫(元唐肅四首/)¶
　　題燕肅山水卷(明冷謙/)¶
　　題華光畫山水(宋黄庭堅二首/)¶
　　題華光長老畫(宋韓駒二首/)¶
　　書郭熙横卷(宋蘇轍/)¶
　　郭熙山水卷(元劉因/)¶
　　郭熙山水畫卷(元張庸/)¶
　　郭熙山水小景(明張適/)¶
<pb:KR4h0142_WYG_011-3a>¶
　　題米元暉畫(宋朱子/)¶
　　米元暉山水(元牟巘/)¶
　　有人示山水畫卷以為元暉作求詩(元戴表元/)¶
　　題米元暉山水(元趙孟頫/)¶
　　題米元暉山水(元吳澄/)¶
　　題金徳原所藏元暉小景(元黄溍/)¶
　　米元暉畫卷(元吳鎭/)¶
　　題米南宫畫(元郯韶/)¶
<pb:KR4h0142_WYG_011-3b>¶
　　題米元暉江山小景(元趙汸/)¶
　　元暉山(元郭畀/)¶
　　題米元暉墨山(元于立/)¶
　　題米元暉畫山水(元陸友/)¶
　　題元暉山水(元張天英/)¶
　　畫山水歌題米元暉卷(元張天英/)¶
　　題宋子章效米元暉山水圖(明劉基/)¶
　　題米元暉山水(明張以寕/)¶
<pb:KR4h0142_WYG_011-4a>¶
　　題米老山水(明王偁/)¶
　　題米南宫水墨圖(明吳寛/)¶
　　題畫米家山水(明李日華三首/)¶
　　小米山水(明祝允明/)¶
　　倣米元章筆意因題(明董其昌二首/)¶
　　米友仁畫卷(元吳鎭/)¶
　　范寛山水(元張翥/)¶
　　題魯彦康所藏范寛山水手卷(元錢惟善/)¶
<pb:KR4h0142_WYG_011-4b>¶
　　范寛畫卷山水(元牟魯/)¶
　　范寛畫卷山水(元劉元佐/)¶
　　范寬畫卷山水(元王蒙/)¶
　　范寛畫卷山水(元葉廣居/)¶
　　奉題朱澤民先生畫山水圖(元李祁/)¶
　　題朱澤民畫山水(元黄鎮成/)¶
　　朱澤民山水(元鄭元祐二首/)¶
　　題朱澤民山水(元陳基/)¶
<pb:KR4h0142_WYG_011-5a>¶
　　　題朱澤民山水(元郯韶/)¶
　　　朱澤民畫(明蘇伯衡/)¶
　　　朱澤民山水歌(明虞堪/)¶
　　　觀朱澤民所畫山水有感(明袁凱/)¶
　　　朱澤民山水(明沈周/)¶
　　　題湯溪胡氏藏朱澤民山水大幅(明吳寛/)¶
　¶
　¶
<pb:KR4h0142_WYG_011-5b>¶
　¶
　¶
　¶
　¶
　¶
　¶
　¶
御定厯代題畫詩類卷十一目録¶
#+PROPERTY: JUAN 卷十一
<pb:KR4h0142_WYG_011-6a>¶
　欽定四庫全書¶
御定厯代題畫詩類卷十一¶
　　山水類¶
　　　戲題王宰畫山水圗歌　　　　(唐/)杜　甫¶
　十日畫一水五日畫一石能事不受相促迫王宰始肯¶
　留真跡壯哉崑崙方壺圗掛君髙堂之素壁巴陵洞庭¶
　日本東赤岸水與銀河通中有雲氣隨飛龍舟人漁子¶
　入浦溆山木盡亞洪濤風尤工逺勢古莫比咫尺應須¶
<pb:KR4h0142_WYG_011-6b>¶
　論萬里焉得并州快翦刀翦取吳松半江水¶
　　　陳式水墨山水　　　　　　　(唐/)方　干¶
　造化有功力平分歸筆端溪如水後聽山似燒來看立¶
　意雪髯(一作/霜髭)出支頤煙汗(一作/汁)乾世間從爾後應覺致¶
　名難¶
　　　盧卓山人畫水　　　　　　　(唐/)方　干¶
　常聞畫石不畫水畫水至難君得名海色未将藍汁染¶
　筆鋒猶傍土堆行散吞髙下應無岸斜蹙東南勢欲傾¶
<pb:KR4h0142_WYG_011-7a>¶
坐久神迷不能决却疑身在小蓬瀛¶
　　題稚川山水　　　　　　　　(唐/)戴叔倫¶
松下茅亭五月凉汀沙雲樹晩蒼蒼行人無限秋風思¶
隔水青山似故鄉¶
　　題羅稚川畫卷　　　　　　　(元/)陳　旅¶
雨氣通林壑江光動野航道人巖下去茅屋樹邊凉斷¶
岸入秋水逺山留夕陽登臨莫作賦游子未還鄉¶
　　題羅稚川小景　　　　　　　(元/)劉　詵¶
<pb:KR4h0142_WYG_011-7b>¶
逺洲連岡近洲平髙樹稀葉低樹青長溪浸日流無聲¶
中有數葉漁舟横誰家飛軒接水亭沙邊客至扶杖迎¶
江邨頗類浣花里人品兼似陶淵明¶
　　題彭宜逺所藏羅稚川山水樓閣圗¶
　　　　　　　　　　　　　　　(元/)劉　詵¶
平沙蒼蒼鳥未歸煙邨四合髙復低漁翁兩兩青蓑衣¶
賣魚直上長楊堤千峰萬峰何崔嵬朽枝瞰水忽倒埀¶
倦驢向橋欲渡疑後有羸僕勢若追却疑詩人獨尋詩¶
<pb:KR4h0142_WYG_011-8a>¶
舎鞍先濟何所之飛樓縹緲山之西中有美人長鬚眉¶
凭闌相對知為誰豈非海上喬與期宫中琪樹秋離離¶
髣髴疑有香風吹吾聞蓬萊有此地流水落花隔人世¶
便當賸買青芒鞵小向是間住千嵗¶
　　題稚川山水　　　　　　　　(元/)丁　復¶
江光如空山在天好風佳日散晴煙綠隂成蓋厓樹連¶
野橋楊栁亦娟娟擔簦之子何促速况有荷杖當我前¶
茅堂獨坐豈待客或者傲兀忘流年又疑浣花溪上叟¶
<pb:KR4h0142_WYG_011-8b>¶
索句未得掩兩肘對樹不語胡為然將非得詩不得酒¶
好客不來兩何有耐可有酒有客無詩篇出門諒不可¶
天地烏用我乃不使之老為農耕種南山田陶公秫熟¶
五十畝往往為酒愁無錢不如兩漁翁静釣春江船有¶
時掣得十尺魚紫鱗耀日錦色鮮賣魚買酒自可醉仰¶
歌明月披蓑眠金陵美酒斗十千老客抱甕雙檜邊長¶
日渇吻流無涎六代江山眼中好六帝池臺沒荒草五¶
錦驄嘶滿道歸來輒向蓬萊島蓬萊島海上仙凝波倒¶
<pb:KR4h0142_WYG_011-9a>¶
影髪正𤣥百年未信人能老大笑長呼羅稚川¶
　　摩詰畫　　　　　　　　　(宋/)黄庭堅¶
丹青王右轄詩句妙九州物外常獨往人間何所求袖¶
手南山雨輞川桑柘秋胸中有佳處涇渭看同流¶
　　觀王生所藏王維畫　　　　　(明/)袁　凱¶
右丞小景樹參差我有林塘實似之日日欲歸還蹭蹬¶
時時借看解愁思恨無黄鵠髙飛去獨奈沙鷗静不移¶
明日江頭候春水典衣沽酒待篙師¶
<pb:KR4h0142_WYG_011-9b>¶
　　王右丞山水眞蹟歌　　　　　(明/)祝允明¶
生煙漠漠中有樹樹外田家幾家住重巒複塢隨不㫁¶
茅舍時時若菌附兩人並向魚梁涉一鳥遥從翠微度¶
行雲澹映荒水陂似有斜陽帶微昫傍篠白沙明青林¶
滃沉霧乍明乍晦景萬變想當夏盡秋初處石牆短縁¶
隈隈水淺縈迴寛平一畝敞層屋板扉犬卧無人開書¶
堂樹深晝寂寂主人應是王摩詰清晨騎鹿看田出行¶
過柴沜日向夕㑹招髙適與裴迪共賦輞川佳事畢圖¶
<pb:KR4h0142_WYG_011-10a>¶
成興盡詩未筆¶
　　次韻子由書王晉卿畫山水(二首/)¶
　　　　　　　　　　　　　　　(宋/)蘇　軾¶
老去君空見畫夢中我亦曽遊桃花縱落誰見水到人¶
間伏流¶
山人昔與雲俱出俗駕今隨水不囘賴我胸中有佳處¶
一尊時對畫圖開¶
　　題王晉卿畫後　　　　　　　(宋/)蘇　軾¶
<pb:KR4h0142_WYG_011-10b>¶
醜石半蹲山下虎長松倒卧水中龍試君眼力看多少¶
數到雲峰第幾重¶
　　題王詵都尉畫山水横卷(三首/)　(宋/)蘇　轍¶
摩詰本詞客亦自名畫師平生出入輞川上鳥飛魚泳¶
嫌人知山光盎盎著眉睫水聲活活流肝脾行吟坐詠¶
皆自見飄然不作世俗詞髙情不盡落縑素連峰絶澗¶
開重帷百年流落存一二錦囊玊軸酬不訾誰令食肉¶
貴公子不學父祖驅熊羆細氊凈几讀文史落筆璀璨¶
<pb:KR4h0142_WYG_011-11a>¶
傳新詩青山長江豈君事一揮水墨光淋漓手中五尺¶
小横巻天末萬里分毫釐謫君南出止均穎此心通達¶
無不之歸來纒裹任紈綺天馬性在終難羈人言摩詰¶
是前世欲比顧老疑不癡桓公崔公不可與但可與我¶
寛衰遲¶
憐君将帥雖有種多君智慧初無師篇章俊發巳可駭¶
丹青妙絶當誰知自言五色苦亂目况乃旨酒長傷脾¶
手狂但可時弄筆口病未免多微詞歌鍾一散任池館¶
<pb:KR4h0142_WYG_011-11b>¶
幅巾静坐空書帷偶從禪老得其趣此身不足非財訾¶
世間翻覆㟁為谷猛獸相食虎與羆逝将得意比春夢¶
獨取妙語傳新詩眼看官釀瀉酥酪未與邨酒分醇醨¶
解鞍駿馬空伏櫪寄書黄狗閒生釐江山平日偶有得¶
不自圗寫渾忘之臨窗展卷聊自適盤礴豈復冠裳羈¶
欲乗漁艇發吾興願入野寺嗟兒癡行纒布韈雖巳具¶
山中父老應嫌遲¶
我昔得罪遷南夷性命頃刻存篙師風吹波蕩到官舍¶
<pb:KR4h0142_WYG_011-12a>¶
號呼誰復相聞知小園畜蟻防橘蠧空庭養蜂收蜜脾¶
讀書一生空自笑賣鹽竟日那復詞城中清溪可濯漱¶
城上連峰堪幕帷十千薄俸聊足用魚多米賤憂無訾¶
東坡居士最岑寂岋然深藂見狐羆坐隅止鵩偶成賦¶
槃中食蟇時作詩憐君富貴可炙手一時出走羞啜醨¶
澤傍憔悴凡幾嵗胸中芥蒂無一釐江山别來今久矣¶
不獨能言能畫之同朝執手不容久笑我野馬方受羈¶
袖中短卷墨猶濕傍人笑指吾儕癡方求農圃救貧病¶
<pb:KR4h0142_WYG_011-12b>¶
他年未用譏樊遲¶
　　王都尉山水　　　　　　　　(元/)元好問¶
平林漠漠數峰閒詩在巖姿隱顯間自是秦樓畫睂手¶
不能辛苦作荆闗¶
　　王晉卿畫　　　　　　　　　(元/)吳　鎭¶
晉卿繪事誠無匹尺素能參造化功碧樹依微春水闊¶
蒼山縹緲暮雲籠幽深自覺塵氛逺閒澹從教色相空¶
更喜涪翁遺墨好草堂何必獨稱工¶
<pb:KR4h0142_WYG_011-13a>¶
　　題王晉卿畫　　　　　　　　(元/)華幼武¶
公子何年寫翠微江南耆老憶題詩風流文彩俱零落¶
水綠山青似昔時¶
　　學士院燕侍郎畫圗　　　　　(宋/)王安石¶
六幅生綃四五峯暮雲樓閣有無中去年今日長千里¶
遥望鍾山與此同¶
　　燕侍郎山水　　　　　　　　(宋/)王安石¶
往時濯足瀟湘浦獨上九疑尋二女蒼梧之野煙漠漠¶
<pb:KR4h0142_WYG_011-13b>¶
斷壠連岡散平楚暮年傷心波浪阻不意畫中能更覩¶
燕公侍書燕王府王求一筆終不與奏論讞死誤當赦¶
全活至今何可數仁人義士埋黄土祇有翰墨歸囊楮¶
　　題燕肅畫巻　　　　　　　　(元/)仇　逺¶
溪路迢迢繞碧峰白雲迷却舊行蹤買舟歸去山中住¶
終日茆亭坐聽松¶
　　燕文貴山水　　　　　　　　(元/)袁　桷¶
晩色蒼茫外秋聲縹緲間亂溪環水佩千嶂疊雲鬟曉¶
<pb:KR4h0142_WYG_011-14a>¶
瀑村春急風林寺鐸閒片帆如可託吾欲與君還¶
　　觀燕肅畫(雜題/四首)　　　　　　　(元/)唐　肅¶
璚臺倚中天翠壁拂遥斗疑是仙山居玲瓏見牕牖¶
雲殿覆巖厓風幡出林薄似聞齋磬音山禪定初覺¶
活活溪泉語蕭蕭谷吹繁遥憐負槖子日暝未投邨¶
煙岑隔浦微漁屋依梁小應恐到家遲歸舟疾如鳥¶
　　題燕肅山水巻　　　　　　　(明/)冷　謙¶
依稀廬岳髙僧舍髣髴商山隠者家我亦抱琴來谷口¶
<pb:KR4h0142_WYG_011-14b>¶
白雲深處拾松花¶
　　題華光畫山水　　　　　　　(宋/)黄庭堅¶
華光寺下對雲沙欲把輕舟小釣車更看道人煙雨筆¶
亂峰深處是吾家¶
　　題華光畫　　　　　　　　　(宋/)黄庭堅¶
湖北山無地湖南水徹天雲沙真富貴翰墨小神仙¶
　　題華光長老畫(二首/)　　　　　(宋/)韓　駒¶
暁出華光寺雲沙照眼新歸來看圗畫借問若為真¶
<pb:KR4h0142_WYG_011-15a>¶
昨欲浮湘去蹇裳望九疑清湘今入手一棹更何之¶
　　書郭熙横巻　　　　　　　　(宋/)蘇　轍¶
鳳閣鸞臺十二屏屏上郭熙題姓名崩崖㫁壑人不到¶
枯松野葛相欹傾黄繖給舎多肉食食罷起愛飛泉清¶
皆言古人不復見不知北門待詔白髪垂冠纓袖中短¶
軸纔半幅慘淡百里山川横巖頭古寺擁雲水沙尾漁¶
舟浮晩晴遥山可見不知處落霞斷鴈俱微明十年江¶
海興不淺滿帆風雨通宵行投篙㭬杙便止宿買魚沽¶
<pb:KR4h0142_WYG_011-15b>¶
酒相逢迎歸來朝中亦何有包裹觀闕圍重城日髙困¶
睡心有適夢中時作東南征眼前欲擬寫真物拂拭東¶
絹付與汾陽生¶
　　郭熙山水巻　　　　　　　　(元/)劉　因¶
巖姿秋意淡無弦煙影天機滅没邊更看山翁掩書坐¶
只應人境兩翛然¶
　　題郭熙山水畫巻　　　　　　(元/)張　庸¶
青山歴歴樹重重寺在雲深第幾峰比屋人家西崦下¶
<pb:KR4h0142_WYG_011-16a>¶
夕陽長聽講時鐘¶
　　郭熙山水小景　　　　　　　(明/)張　適¶
何人林穴寄幽棲茅屋參差綠樹低誰遣小山招隠去¶
巖花落盡暝猿啼¶
　　題米元暉畫　　　　　　　　(宋/)朱　子¶
楚山真叢叢木落秋雲起向暁一登臺滄江日千里¶
　　米元暉山水　　　　　　　　(元/)牟　巘¶
鶻突煙樹外水逺山更長天地有如許扁舟何處藏如¶
<pb:KR4h0142_WYG_011-16b>¶
何短篷厎結習猶未忘是時水月繁不見此夜光於今¶
尚無恙懷袖行可将我亦流落者此味慣所嘗誰能畫¶
峨嵋坐我於其傍¶
　　有人示山水畫巻以為元暉作求詩¶
　　　　　　　　　　　　　　　(元/)戴表元¶
硯山山下小於菟文彩斕斑今亦無一塢亂雲濃似漆¶
春風吹夢過西湖¶
　　題米元暉山水　　　　　　　(元/)趙孟頫¶
<pb:KR4h0142_WYG_011-17a>¶
澄江漾旭日青嶂擁晴雲孤舟彼誰子應得離人羣¶
　　題米元暉山水　　　　　　　(元/)吳　澄¶
一水兩山間水如練帶山如寰昔見江山如圗畫今觀¶
圗畫如江山米家下筆亦等閒盧家珍襲同瑶環一朝¶
身後落人手又為好者開歡顔我家一幅廣長畫朝夕¶
對之如列班有力莫能偷奪去常青常白色不黫若将¶
此幅與論價酬金何啻千百鐶¶
　　題金徳原所藏元暉小景　　　(元/)黄　溍¶
<pb:KR4h0142_WYG_011-17b>¶
牀頭書畫正縱横忽值今朝醉眼醒起向米家船上看¶
雲山元是舊時青¶
　　米元暉畫卷　　　　　　　　(元/)吳　鎭¶
煙光與山色縹緲想為容不知山色淡為復煙光濃虎¶
兒斷入圗畫中憑闌展卷将無同但令絶景長在眼從¶
渠絶靄隨春風¶
　　題米南宫畫　　　　　　　　(元/)郯　韶¶
風流不見米南宫依舊雲林逺樹重貌得匡廬舊遊處¶
<pb:KR4h0142_WYG_011-18a>¶
半江秋色洗芙蓉¶
　　題米元暉江山小景　　　　　(元/)趙　汸¶
滄波浩無津揮手揚帆去迴顧江上山蒼蒼但煙樹結¶
茅傍洲渚豈少垂綸處終然塵迹近未及扁舟趣世運¶
如風飇朝新夕成故白雲何亭亭倐爾天際住寄謝山¶
中人奚為獨多慮¶
　　元暉山　　　　　　　　　　(元/)郭　畀¶
灌木䕃滄洲閒雲疊層巘茅茨在咫尺徑路渾莫辨王¶
<pb:KR4h0142_WYG_011-18b>¶
家玊印章翰墨屹冠冕悵望海嶽菴禾黍西風轉¶
　　題米元暉墨山　　　　　　　(元/)于　立¶
生來墮塵網苦為塵網縳暇日起我早騎驢出東郭城¶
門老人髮半垂問我騎驢何所之為言欲向山中去茅¶
屋正在清溪湄山中之人面如玉手把素書跨黄犢石¶
泉夜煮茯苓香滿屋秋雲邀共宿綠蘿暁月懸松風縹¶
緲惟聞煙外鐘十年往事一囘首巳隔雲山千萬里潦¶
倒狂吟頭半白把卷令之念疇昔石田瑶草近如何題¶
<pb:KR4h0142_WYG_011-19a>¶
詩好寄山中客¶
　　題米元暉畫山水　　　　　　(元/)陸　友¶
翳翳雲中樹亭亭江上山秋風生柁尾蕩漾碧波間¶
　　題元暉山水　　　　　　　　(元/)張天英¶
江上江雲漠漠寒有時帶雨過層巒只愁海嶽菴前路¶
水沒黄沙鴨觜灘¶
　　畫山水歌題米元暉巻　　　　(元/)張天英¶
我有山水癖由來好幽棲十年遊鴈蕩五年遊㑹稽或¶
<pb:KR4h0142_WYG_011-19b>¶
言秦王昔時愛仙術驅石下海如鳬鷖洞口誰能斸龍¶
耳驪珠夜照天雞啼三峰參差九華老蛟龍鼓浪方壺¶
低醉墨淋漓落吾手咫尺萬里雲淒淒初疑巨靈闢開¶
翠巖濕馮夷擊碎青玻璃人疑劉阮雙行赤城下漁舟¶
棹入桃源溪對此長歌發幽思便欲著屐來攀躋我家¶
碧山最奇絶綠蘿萬丈緣丹梯憶昨金門拂衣去自種¶
青松與人齊幾人欲畫畫不到惟有四時雲月可以相¶
招攜吾負碧山此為客何異乎巢由軒冕行塵泥從吾¶
<pb:KR4h0142_WYG_011-20a>¶
好歸來兮¶
　　題宋子章效米元暉山水圖　　(明/)劉　基¶
昔時米南宫父子同畫癖油然煙雨態千里入盈尺近¶
代宋尚書筆意妙欲逼置之几格間新舊莫辨識應是前¶
後身神㑹造化迹鴻濛迷日月澒洞飛霹靂蒼崖晦中¶
㫁天闕杳髙隔洪濤漲無倪龍虎移窟宅農夫怨昏墊¶
樵牧絶行跡破屋兩三家揺撼巳傾側得非杜少陵無¶
乃陶彭澤簷茅委泥濘籬菊没狼籍空汀乏舟檝汗漫¶
<pb:KR4h0142_WYG_011-20b>¶
安所適披圗瞻青㝠惆悵至終夕¶
　　題米元暉山水　　　　　　　(明/)張以寧¶
髙堂曉起山水入古色慘澹神靈集望中㝠㝠雲氣深¶
祇恐春衣坐來濕江風吹雨百花飛早晩持竿吾得歸¶
身在江南圖畫裏令人却憶米元暉¶
　　題米老山水　　　　　　　　(明/)王　偁¶
海嶽菴前覓舊蹤蒼茫雲樹米南宫别來幾片秋山影¶
都付寒鷗一篴風¶
<pb:KR4h0142_WYG_011-21a>¶
　　題米南宫水墨圖　　　　　　(明/)吳　寛¶
雲山煙樹總糢糊此是南宫鶻突圗自笑頂門無慧眼¶
臨窗墨蹟淡如無¶
　　題畫米山　　　　　　　　　(明/)李日華¶
吳山盡處越山涯水木清華處處佳山鳥忽來啼不歇¶
聲聲似勸我移家¶
　　米家山水(二首/)　　　　　　　(明/)李日華¶
石赭斑斑半雜苔晴雲纔去雨雲來米家山色渾無定¶
<pb:KR4h0142_WYG_011-21b>¶
潑墨何人解脱胎¶
平磯小坐一開顔樹影蕭疎石蘚斑莫訝濕雲飛不起¶
米家原自有晴山¶
　　小米山水　　　　　　　　　(明/)祝允明¶
襄陽松瀋未曾乾十里瀟湘五尺寛樵徑不禁苔露滑¶
漁蓑長帶水雲寒澄澄僧眼連天碧澹澹蛾睂隔霧看¶
恐為醉翁當日寫平山堂上雨中觀¶
　　倣米元章筆意因題(二首/)　　　(明/)董其昌¶
<pb:KR4h0142_WYG_011-22a>¶
烏絲白練是生涯但向滄江問米家從説逺山多娬媚¶
可知矮樹是枇杷¶
春入寒枝未著花濕雲細雨&KR0034;平沙天公似合襄陽戲¶
我畫煙山不較差¶
　　米友仁畫巻　　　　　　　　(元/)吳　鎭¶
元章筆端有竒趣時灑煙雲落縑素峰巒百疊倚晴空¶
人家掩映知何處歸帆直入青㝠濛曲港荷香有路通¶
更愛涪翁清絶句相攜飛上蓬萊宫¶
<pb:KR4h0142_WYG_011-22b>¶
　　范寛山水　　　　　　　　　(元/)張　翥¶
憶昔往尋剡中山四明天姥相縈盤客路上頭穿鳥道¶
行人脚厎蹋風湍旦寒露重多成雨洩霧濛雲互吞吐¶
僕夫相呼巖壑間空響譍人作人語溪窮岸㫁地忽平¶
石門壁立如削成隔水無數山花明中有人家雞犬聲¶
向來老眼曽到處此景俱作桃源行百年留在范寛筆¶
水墨精神且蕭瑟上有翰林學士之院章恐是宣和舊¶
時物林𤠔野鶴應自在令我相見猶前日時平㑹乞閒¶
<pb:KR4h0142_WYG_011-23a>¶
身歸一壑得專吾事畢¶
　　題魯彦康所藏范寛山水手巻　(元/)錢惟善¶
看雲終日坐蒼苔溪上千峰紫翠堆種竹人家臨水住¶
抱琴客子過橋來欲書盤谷先生序更把潯陽處士杯¶
他日卜居能似畫草堂題作小蓬萊¶
　　范寛畫巻山水　　　　　　　(元/)牟　魯¶
丘壑胸中起龍蛇筆底生斯人皆没世羡爾獨鍾情未¶
識真為幻徒聞畫有聲誰能寫廬阜翠色到牕楹¶
<pb:KR4h0142_WYG_011-23b>¶
　　范寛畫卷山水　　　　　　　(元/)劉元佐¶
范寛筆法天下稀峰巒峭拔尤崛奇龍翔鳳舞入霄漢¶
白書慘淡隂雲垂玉堂仙人揮翰手綵筆留題世希有¶
祇今流落百餘年滿紙龍蛇欲飛走¶
　　范寛畫巻山水　　　　　　　(元/)王　䝉¶
范寛墨法似營丘散落人間二百秋咫尺畫圗千里思¶
山青水碧不勝愁¶
　　范寛畫巻山水　　　　　　　(元/)葉廣居¶
<pb:KR4h0142_WYG_011-24a>¶
范翁作畫絶代無巖壑交錯青珊瑚玊堂仙人妙題品¶
千載見題如見圖亂後圗書絶狼籍奇珍委地無人識¶
蕭條錦縹世間希拂拭墨㾗三歎息¶
　　奉題朱澤民先生畫山水圗　　(元/)李　祁¶
洞庭之南湘水東青山奕奕蟠蒼龍雲陽峰髙七十二¶
欲與衡嶽爭為雄我家近在雲陽下來往看山如看畫¶
十年塵土走西風每憶雲陽動悲咤吳中勝士朱隠君¶
筆精墨妙天下聞畫圖畫出湘江水青山上有雲陽雲¶
<pb:KR4h0142_WYG_011-24b>¶
雲陽山髙湘水綠十年不見勞心目只今看畫如看山¶
萬里歸情寄鴻鵠¶
　　題朱澤民畫山水　　　　　(元/)黄鎭成¶
與客浮湘水琴書共一舟雲間雙樹暁天外數峰秋指¶
顧消塵慮棲遲發櫂謳未知身是畫明月滿滄洲¶
　　朱澤民山水　　　　　　　(元/)鄭元祐¶
樓觀參差山磵坳漁舟逺嘯出林梢白雲度盡千峰碧¶
鬻石幽人始定交¶
<pb:KR4h0142_WYG_011-25a>¶
　　朱澤民山水　　　　　　　　(元/)鄭元祐¶
吹蕭江浦秋舟蕩碧雲幽擬遡巖松下詩盟訂白鷗¶
　　題朱澤民山水　　　　　　　(元/)陳　基¶
東曹興逐秋風起長揖齊王歸故里託言鱸鱠與蓴羮¶
逺害全身良有以神交海上陶朱公遭世雖殊心則同¶
讀書把釣松江尾仰看浮雲行太空八月嚴霜下喬木¶
萬里青㝠眇飛鵠為謝長安馬上郎世間何物為榮辱¶
　　題朱澤民山水　　　　　　　(元/)郯　韶¶
<pb:KR4h0142_WYG_011-25b>¶
洞庭南下水如天篷厎看書白日眠我亦憐君愛山色¶
直須買酒過秋船¶
　　朱澤民畫　　　　　　　　　(明/)蘇伯衡¶
朝朝謀隠地忽見好山川雄麗皆衡霍幽深别澗瀍羊¶
眠松石下虹掛屋頭泉便欲抽簪去依崖結數椽¶
　　朱澤民山水歌　　　　　　　(明/)虞　堪¶
江山青青江水綠市上何人吹紫竹避暑宫前不見春¶
落花滿地遊麋鹿千古江山列畫圖朱侯解寫咫尺煙¶
<pb:KR4h0142_WYG_011-26a>¶
糢糊扁舟依然在洲渚應可自此歸五湖昔人去者今¶
有無昔人去者今有無¶
　　觀朱澤民所畫山水有感　　　(明/)袁　凱¶
朱公畫圗愛者衆聲價端如古人重王卿鉅公數見尋¶
往往閉門稱腕痛我時挾冊遊郡城朱公愛我詩律精¶
時時沽酒留我宿共聽西牕風雨聲清晨起來忘洗盥¶
短衣飄蕭臨几案太行中條眼厎生巖岫冥冥氣凌亂¶
禹鑿龍門疏洚水根入黄河源不㫁南及衡陽抵桂林¶
<pb:KR4h0142_WYG_011-26b>¶
東入㑹稽連海岸是中寘我一畝宫正如浮萍在江漢¶
溪流涴涴石齒齒夾岸桃花途逺邇原頭煙霧散雞犬¶
屋裏詩書雜童穉扁舟逺來知是誰豈是昔日鴟夷皮¶
五湖鰕菜殊可樂千古功名何足奇只今四十有三載¶
公竟不歸圖畫在世間好手豈易得終日紛紛勞五彩¶
感時念舊心獨苦况我頭顱白如許呼兒捲却不忍看¶
白髪髙堂淚如雨¶
　　朱澤民山水　　　　　　　　(明/)沈　周¶
<pb:KR4h0142_WYG_011-27a>¶
　睢陽老人營丘徒意匠妙絶絶代無為㽞清氣在天地¶
　便就片紙開江湖長松落葉風細細幽構縈蘿倚江住¶
　壁虎書魚蕩水光老屋疎茅通雨氣老人不歸空北山¶
　芳杜春風應厚顔㣲官縛人萬事拙安得浮雲相徃還¶
　宦海黄塵迷白髮雲壑風泉清入骨思家㸔畫方兀然¶
　叫落西忩子規月¶
　　　題湯溪胡氏藏朱澤民山水大幅(明/)呉　寛¶
　晴雲亂落長澗疊嶂秀依宻林水樂鏗然自作茅堂可¶
<pb:KR4h0142_WYG_011-27b>¶
　徹鳴琴¶
　¶
　¶
　¶
　¶
　¶
　¶
御定厯代題畫詩類卷十一¶
