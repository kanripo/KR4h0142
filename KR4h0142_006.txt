# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:31.792351
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷六目錄
<pb:KR4h0142_WYG_006-1a>¶
　欽定四庫全書¶
御定厯代題畫詩類巻六目錄¶
　　地理類¶
　　　李思訓畫長江絶島圖(宋蘇軾/)¶
　　　江山萬里圖(元王惲二首/)¶
　　　江山萬里圖(元陳樵/)¶
　　　江山萬里圖(元宋无/)¶
　　　題江山萬里圖(元陶宗儀/)¶
<pb:KR4h0142_WYG_006-1b>¶
　　　萬里江山圖(元僧善住/)¶
　　　萬里江山圖(明王禕/)¶
　　　江山萬里圖(明陳秀民/)¶
　　　千里江山圖(元李俊民/)¶
　　　題蕭照江山圖(元栁貫/)¶
　　　題龔翠巗江山圖(元華幼武/)¶
　　　江山圖(明湯顯祖/)¶
　　　題盧元佐所藏江山圖(明髙遜志/)¶
<pb:KR4h0142_WYG_006-2a>¶
　　題長江萬里圖後(元王惲/)¶
　　商學士萬里圖(元馬祖常/)¶
　　子久萬里長江圖(元呉鎮/)¶
　　題長江萬里圖(元丁復/)¶
　　長江萬里圖(元丁鶴年三首/)¶
　　題僧巨然長江萬里圖(明汪廣洋/)¶
　　長江萬里圖(明楊基/)¶
　　題夏禹玉長江萬里圖(明陸完/)¶
<pb:KR4h0142_WYG_006-2b>¶
　　題長江萬里圖(明唐文鳳/)¶
　　長江萬里圖(明楊慎/)¶
　　題長江萬里圖(明沈周/)¶
　　龎才卿畫長江圖(金趙秉文/)¶
　　長江圖(元牟巘/)¶
　　題顧氏長江圖(元戴良/)¶
　　題江貫道長江圖(明黄觀/)¶
　　題江參長江圖(明陶琛/)¶
<pb:KR4h0142_WYG_006-3a>¶
　　長江偉觀圖(明錢宰/)¶
　　題史引之所藏長江六月圖(明顧清/)¶
　　題桑直閣江山勝槩圖(明王佐/)¶
　　江山勝覽巻(明陳振/)¶
　　宋駙馬王詵江山勝覽圖(明顧應祥/)¶
　　題江湖勝覽圖(明陳昌/)¶
　　題江湖勝覽巻贈李彦暉(明張和/)¶
　　江湖勝覽巻(明姚綸/)¶
<pb:KR4h0142_WYG_006-3b>¶
　　瑩禪師房觀山海圖(唐李白/)¶
　　題海圖屏風(唐白居易/)¶
　　觀王美人海圖障子(唐梁鍠/)¶
　　讀山海經圖(宋歐陽修/)¶
　　題觀海圖(元黄溍/)¶
　　題觀海圖(元丁復/)¶
　　李遵道海嶽圖(元鄭元祐/)¶
　　題海峰圖(明王世貞/)¶
<pb:KR4h0142_WYG_006-4a>¶
　　自和因思國史燕穆之傳稱其知明州革輕悍鬬¶
　　　爭之俗及今海潮圖作(宋晁説之/)¶
　　題海昌秋潮圖(明金肅/)¶
　　海潮圖(宋樓鑰/)¶
　　海潮圖(元袁桷/)¶
　　題海潮圖(元柳貫/)¶
　　古觀潮圖(元楊維楨/)¶
　　題潮出海門圖(宋陳造二首/)¶
<pb:KR4h0142_WYG_006-4b>¶
　　題童壽卿潮出海門圖(宋王炎/)¶
　　浙江潮圖(元劉因/)¶
　　浙江潮圖(明張以寧/)¶
　　錢塘江潮圖(明李東陽/)¶
　　錢舜舉江潮圖(明張寧/)¶
　　春雨晚潮圖(元吳師道/)¶
　　趙千里夜潮圖(元王冕/)¶
　　題夜潮圖(元謝應芳/)¶
<pb:KR4h0142_WYG_006-5a>¶
　　　為詹同文題浙江月夜觀潮圖(明劉基/)¶
　　　李嵩宋宫觀潮圖(明張憲/)¶
　　　題月落潮生圖(明張以寧/)¶
　　　題閻立本職貢圖臨本(金趙秉文二首/)¶
　　　閻立本職貢圖(金閻長言/)¶
　　　胡䖍取水蕃部圖(元虞集/)¶
　　　題胡䖍汲水蕃部圖應制(元掲傒斯/)¶
　　　題西域圖(明陸淵/)¶
<pb:KR4h0142_WYG_006-5b>¶
　　　題日本僧雲山千里圖(明張以寧/)¶
　　　題李都督朝鮮圖(明洪瞻祖/)¶
　¶
　¶
　¶
　¶
　¶
御定厯代題畫詩類卷六目錄¶
#+PROPERTY: JUAN 卷六
<pb:KR4h0142_WYG_006-6a>¶
　欽定四庫全書¶
御定厯代題畫詩類卷六¶
　　地理類¶
　　　李思訓畫長江絶島圖　　　　(宋/)蘇　軾¶
　山蒼蒼江茫茫小孤大孤江中央厓崩路絶猿鳥去惟¶
　有喬木攙天長客舟何處來櫂歌中流時抑揚沙平風¶
　輭望不到孤山久與船低昂峨峨兩煙鬟曉鏡開新妝¶
　舟中賈客莫漫狂小姑前年嫁彭郎¶
<pb:KR4h0142_WYG_006-6b>¶
　　　江山萬里圖(二首/)　　　　　　(元/)王　惲¶
　勝覽何人作此圖雄誇天險亦區區經營意匠羣工上¶
　慘澹風煙百戰餘並轡相夷嗤宋魏舞干來逺美唐虞¶
　只今一統無南北正要懷柔謹厥初¶
　江山列地出新圖限隔東南見奥區與校廟謨雖有間¶
　細看邊備到無餘忌功去玠甘捐蜀併力亡金笑假虞¶
　千古美芹高議在不應成敗論終初¶
　　　江山萬里圖　　　　　　　　(元/)陳　樵¶
<pb:KR4h0142_WYG_006-7a>¶
生憎李郭畫山川鑿破鴻濛混沌圓尺地寸天都剪碎¶
女媧鍊石是何年¶
　　江山萬里圖　　　　　　　　(元/)宋　无¶
咫尺寒流千萬峰湍聲寂寂暮猿空買船欲泛春潮雨¶
楚樹吳雲是畫中¶
　　題江山萬里圖　　　　　　　(元/)陶宗儀¶
滚滚長江出全蜀一派波濤瀉寒玉天設巨塹鴻濛先¶
厥德靈長紀南服濫觴岷松畧巴梁分源崌崍走豫章¶
<pb:KR4h0142_WYG_006-7b>¶
吐吞沅灃引沱澨包括洞庭納鄱陽玊壘蛾睂兩磅礴¶
石鏡武擔連劒閣合江西頭萬里橋漢使入呉曽駐泊¶
丈人拔地髙青城翠浪起伏勢東傾雪山去此知幾許¶
一覽如隔芙容坪丞相祠前森老栢支機石在君平宅¶
浣花溪碧草堂幽越王宫殿成狼籍中巖林泉佳處多¶
相傳嘗栖諾詎那慈姥老龍亦共止巖阿小寺埋薜蘿¶
渡瀘亭對諸夷路尚疑果從何處渡魚復浦中八陣圖¶
前後縱横經緯布灩澦散髮怒莫攖黒石獰惡荼槽并¶
<pb:KR4h0142_WYG_006-8a>¶
巫峽之險復愈此凝真觀前加震驚十二峰巒羅翥鳳¶
船過神鴉管迎送吒灘直接歸州灘自昔號為人鮓甕¶
黄牛廟睇黄鶴樓雲夢澤通鸚鵡洲赤壁臨皋纔尺咫¶
琵琶亭下蘆花秋匡廬雄尊五老立大孤小孤遥旅揖¶
彭郎磯前即馬當九華采石青戢戢鍾阜龍蟠奠九州¶
石頭虎踞當長流北固紆徐鐵甕堅金焦兩㸃猶浮漚¶
春申墓陰鵝鼻嘴角力狂瀾障厓趾煙水瀰漫豁海門¶
亘古朝宗從此始彼美畫師儒林英天機所到雙眼明¶
<pb:KR4h0142_WYG_006-8b>¶
拂拭素繭埽𤣥瀋閉户不聞風雨聲老夫平生山水癖¶
白首卧游還厯厯客持卷軸請我觀題詩聊復識疇昔¶
　　萬里江山圖　　　　　　　　(元/)僧善住¶
巴水沄沄巴峽青月明客淚墮猿聲眼中已識瞿塘路¶
剰水殘山懶問名¶
　　萬里江山圖　　　　　　　　(明/)王　禕¶
昔年曽作子長游萬里江山一客舟攬得瑰竒滿胸臆¶
怪來開卷思悠悠¶
<pb:KR4h0142_WYG_006-9a>¶
　　江山萬里圖　　　　　　　　(明/)陳秀民¶
曹郎胸中墨數斗筆下煙雲千萬重崑崙積石泰華接¶
瀟湘雲夢銀河通岷峨翠流三峡水衡嶽青連五老峰¶
清溪九曲處士屋丹霞百丈神仙宫下有臨淵欲墜之¶
靈石上有參天不老之長松嵐光雨氣迷逺近咫尺萬¶
里將無窮誰知大地山河境乃在氷縑意匠中我今撫¶
巻三歎息畫史真能奪化工¶
　　千里江山圖　　　　　　　　(元/)李俊民¶
<pb:KR4h0142_WYG_006-9b>¶
筆下江山取意成一峰未盡一峰生憑誰試向行人問¶
水郭煙邨第㡬程¶
　　題蕭照江山圖　　　　　　　(元/)栁　貫¶
荻浦楓林宿暮煙夕陽收盡月浮灣騷人一曲江南思¶
彈徹箜篌送鴈還¶
　　題龔翠巗江山圖　　　　　　(元/)華幼武¶
山雲白白樹青青正是江南第一程却憶西津舊時路¶
黄沙漲滿少人行¶
<pb:KR4h0142_WYG_006-10a>¶
　　江山圖　　　　　　　　　　(明/)湯顯祖¶
地坼東南一半無天傾西北㡬雄都秦皇不合求仙去¶
眼見江山是畫圖¶
　　題盧元佐所藏江山圖　　　　(明/)高遜志¶
結茆曽住白雲間遊宦多年客未還開巻偶然鄉思動¶
數峰渾似鄂州山¶
　　題長江萬里圖後　　　　　　(元/)王　惲¶
穉年屋居三十春老境誰遣東南奔去秋有詔待使節¶
<pb:KR4h0142_WYG_006-10b>¶
北自𨚍衞官甌閩閩中水淺百味澹但覺草木多精神¶
展放江山萬里圖巻中瀟灑似堪娛寄聲故國游觀客¶
卜築蘇門儘可居¶
　　商學士萬里圖　　　　　　　(元/)馬祖常¶
曹南商君儒家子身登集賢非畫史酒酣氣豪不敢使¶
揮灑山水在一紙咫尺萬里乾坤意人言造物真兒戲¶
盤紆流動各有象變化歘忽風雲至吾觀崑崙西月出¶
更觀扶桑東日生形勢開合限内外分野上合星辰精¶
<pb:KR4h0142_WYG_006-11a>¶
大禹鑄九鼎鄒衍别九州豈但草木異乃有鬼魅憂噫¶
嘻奉常官祿薄百錢縫囊貯丘壑為爾作歌還一噱何¶
年淮南戴青箬¶
　　子久萬里長江圖　　　　　　(元/)吳　鎮¶
一峰胸次多礧礧興寄江山尺素間南北横分疑作限¶
西東倒注未曽還山圍故國人非舊水遶重城樹自閒¶
尤羨箇中時序換昔年禹玉豈容攀¶
　　題長江萬里圖　　　　　　　(元/)丁　復¶
<pb:KR4h0142_WYG_006-11b>¶
天不限南北人方樂耕漁承平百年日慷慨萬里圖恍¶
然舊遊地浩蕩清興發放船白帝城下秋載酒黄牛峽¶
中月明發古夷陵為放姜詩井披蓁罥修筒寒花汲空¶
冷湍流激柔櫓崚下荆門灘荒藤漢景廟落日還登攀¶
霞沈宜都驛夜宿松滋渡水色瑪瑙光緐星粲無數荆¶
南亦坂郢章華猶故臺壞堤明斷鏃團沙如粟堆雨休¶
雲夢澤天空洞庭水曹瞞敗軍處殘灰餘故壘仙人白¶
雲表招手為我留待網嘉魚穴銜華黄鶴樓醉來思禰¶
<pb:KR4h0142_WYG_006-12a>¶
衡憤起叱黄祖不見人間來鳳皇何用筵前賦鸚鵡磯¶
頭若蹲虎江流多怒聲客枕不成寐已在潯陽城飛瀑¶
瀉銀河匡廬倚天碧遥憶義熙人黄花空好色黄陵二¶
女廟小姑江上頭舟人問風水㡬日到揚州月色過馬¶
當長風沙在眼鴈投秋浦雲鴉啼戍樓晩蕪湖水東注¶
逆磯無迴波兩山隔江滸倒浸雙青蛾抵掌女媧石浩¶
然歌白紵太真然犀真自愚謫仙騎鯨竟何去黄須天¶
子七寳鞭曽挂當塗道邊樹一百二十里樹色連長干¶
<pb:KR4h0142_WYG_006-12b>¶
豪將多反覆都邑無時安金蓮曉歩滅玊樹朝歌䦨千¶
載空舊迹令人起長歎天運開昌期地險亦何有年年¶
江上春東風入楊栁往來白下亭日夕金陵酒僰船出¶
金焦越賈行松維況聞巴人婦半是吳女兒我生亦何¶
幸白首無亂離所願億萬年永永長如斯¶
　　長江萬里圖　　　　　　　　(元/)丁鶴年¶
右逾越嶲左蓬壺萬里提封入壯圖斷石雲屯山擁蜀¶
驚濤雪立海吞吳蟠桃有實來青鳥若木無枝駐赤烏¶
<pb:KR4h0142_WYG_006-13a>¶
秦漢經營人盡去獨留形勢在寰區¶
　　長江萬里圖(二首/)　　　　　　(元/)丁鶴年¶
長江千萬里何處是儂鄉忽見晴川樹依稀認漢陽¶
長嘯還江國遲回别海鄉春潮如有意相送過潯陽¶
　　題僧巨然長江萬里圖　　　　(明/)汪廣洋¶
老禪好畫如好禪不到覺悟不肯息一朝縱筆恣揮灑¶
萬里長江落胸臆我聞大江之水出岷山漢江之水出¶
嶓冢兩江合流東向趨霧滃雲蒸變俄頃此圖乃獨見¶
<pb:KR4h0142_WYG_006-13b>¶
源委豈與尋常畫師比地形筆勢俱兩全白璧黄金謾¶
堆几又聞瞿塘之險天下無江水倒瀉山糢糊烏石灘¶
高浪濤急白帝城荒古木疎枯藤挂壁下𤠔狖苦竹緣¶
江啼鷓鴣展圖不得一見此令我扼腕長嗟吁世間好¶
畫豈易得討論應須待裴迪欲追太史賦逺遊直上岷¶
峩看晴碧¶
　　長江萬里圖　　　　　　　　(明/)楊　基¶
我家岷山更西住正見岷江發源處三巴春霽雪初消¶
<pb:KR4h0142_WYG_006-14a>¶
百折千回向東去江水東流萬里長人今漂泊尚他鄉¶
煙波草色時牽恨風雨猿聲欲斷腸¶
　　題夏禹玊長江萬里圖　　　　(明/)陸　完¶
雲山蒼蒼江漠漠紹興年間夏珪作珍重須知應制難¶
巻尾書臣字端恪却憶當時和議成偏安即視如昇平¶
惟開緝熙較畫史兩河淪棄無人爭斯圖似寫南朝土¶
還有樓臺在煙雨釣叟棊翁不可呼漁舟野店誰能數¶
但覺層層境不同林泉到處生清風意逺筆精工莫比¶
<pb:KR4h0142_WYG_006-14b>¶
只許馬逺齊稱雄中原殷富百不寫良工豈是無心者¶
恐將長物觸君懷恰宜剰水殘山也畫終思效一得愚¶
更把飛鴻添在圖願君且向飛鴻問五國城頭信有無¶
　　題長江萬里圖(為蜀人趙/中道賦)　　　(明/)唐文鳳¶
一塵老屋城南隅讀書樂道非愚夫西川有客踏秋雨¶
訪予手把長江圖披圖細數經行處天山白積銀為樹¶
冰澌暖沁六月流雪波怒向三巴注蜀江溶溶逺紓迴¶
巨靈擘破巫峽開勢雄地束不得逞直走萬文疑奔雷¶
<pb:KR4h0142_WYG_006-15a>¶
瞿塘灩澦天下險巨石雙分鋭磨剪盤渦毎憂巨浸深¶
冷噴猶嫌急波淺人鮓甕頭雲結愁飢蛟晝舞寒風秋¶
至喜亭邊可貰酒秭歸縣前仍艤舟荆湘蕩漾平於掌¶
蒲帆箭疾飛雙槳蒼龍山露翠煙中白虹水接銀河上¶
岳陽樓高明月光仙人踏破鶴背霜玉簫吹碎丹鳳語¶
寳劒拭動青蛇光洞庭茫茫接彭蠡千里相望同尺咫¶
無情五老蒼顔凋含羞二姑黛鬟美楊瀾瀦滀鄱湖寛¶
水府馮夷嚴守闗明珠泣墜淵客怨冰綃織就鮫人閒¶
<pb:KR4h0142_WYG_006-15b>¶
&KR0008;磯秉靈孫小女冷風倐度神巫語客回盡望江東雲¶
鳥歸帶得淮南雨須臾放棹下金陵蓬萊宫闕高崚嶒¶
聖人黄衣御宸極紫霧衝霄王氣騰浪游厯記萬餘里¶
噩夢驚魂㡬悲喜江花江水興無涯㸃染丹青煩畫史¶
賦詩題畫心悠然才思逸發如湧泉酒酣擊節唾壺缺¶
醉和少陵雲錦篇¶
　　長江萬里圖　　　　　　　　(明/)楊　慎¶
五才坎德迥靈長萬里岷山始濫觴流漢天迴經灩澦¶
<pb:KR4h0142_WYG_006-16a>¶
盤渦谷轉下柴桑揚瀾左蠡曽潭府大壑歸虛廣莫鄉¶
天遣陽侯分淼淼帝咨神禹畫茫茫青岑翠觀鮫人館¶
水碧金膏龍伯堂景浴陽烏朝旭早燄然陰火夜霞光¶
煙寒星㪚三洲樹風駛雲飛百尺檣鶴子鳬雛喧澍雨¶
紋螺錦蚌映翔陽籠筒津鼓驚浮客欸乃漁歌屬漫郎¶
泗磬石鍾鏘島嶼輕漣蘋影媚滄浪投鞭堪笑苻堅䇿¶
靜練難賡謝朓章彩鷁退飛休借問白鷗浩蕩信徜徉¶
　　題長江萬里圖(為郭/總戎)　　　　　(明/)沈　周¶
<pb:KR4h0142_WYG_006-16b>¶
元戎大開寳繪堂紫錦薦几霞幅張手披牛腰之甲卷¶
水墨迤邐蹤㣲茫我從魚鳬弔往古灌口玉壘煙蒼涼¶
青城雪山蔽虧處導江之岷不可望三水合流錦官當¶
三娥九頂遞接翠樓觀縹緲天中央渝涪城高宛相峙¶
嘉陵姚江吹枕傍陣迹齒齒石作行風雲慘澹開瞿唐¶
黄牛灩澦難舟航青天仰漏一線光峽窮江廣見漢陽¶
黄鶴赤壁相低昂廬山五老天下觀順流漸見迎風檣¶
大姑小姑交嫵媚何年爭嫁彭家郎三山九華連建康¶
<pb:KR4h0142_WYG_006-17a>¶
南都宫闕何煌煌大明定鼎龍虎合萬古鞏固皇圖昌¶
真州潤州列兩廂金焦嶪嶻當喉吭直吞天派納海口¶
有若萬邦來㑹王座中指㸃皆厯厯絞綃數丈萬里長¶
老夫困頓今白首欲往遊之無裹糧徒然感慨在牖下¶
捕影捉風消熱腸心揺揺兮悵徬徨佩有蘭兮襲瑶芳¶
江兮漢兮不可度望美人兮天一方少陵東坡二豪者¶
風流在在留文章英雄割據未暇論卧龍獨數人中强¶
元戎元戎將之良此卷兼與韜鈐藏南征西伐或有事¶
<pb:KR4h0142_WYG_006-17b>¶
按圖索程猶取囊非惟供翫託深㫖居安慮危心不忘¶
嗚呼居安慮危心不忘¶
　　龎才卿畫長江圖　　　　　　(金/)趙秉文¶
青山隠隠水悠悠何處長江是盡頭欸乃一聲人不見¶
忽從天際下歸舟¶
　　長江圖　　　　　　　　　　(元/)牟　巘¶
漢川影落鸚鵡洲金山鐘到多景樓老龍㡬載卧寒碧¶
中間不斷萬古流晩來雪浪大如屋澎湃舞我一葉舟¶
<pb:KR4h0142_WYG_006-18a>¶
舟移岸轉知何處離離煙草令人愁説與渠儂莫倚柁¶
轉帆別浦盍少休此圖此景俱可惜展翫不足空白頭¶
家住江水發源處何時還我舊菟裘¶
　　題顧氏長江圖　　　　　　　(元/)戴　良¶
天下㡬人畫山水虎頭子孫世莫比何年寫此長江圖¶
多少江山歸筆厎巴陵三峽天所開逺勢似向岷峨來¶
洞庭瀟湘僅毫末楚客湘君安在哉江上一朝風雨急¶
老我曽來踏舟立鼓枻既聞潭畔吟抱琴復聽竹間泣¶
<pb:KR4h0142_WYG_006-18b>¶
別來㡬日世已非忽此披圖憶曩時早知避地多處所¶
肻逐紅塵千里歸林下一夫巾屨似亦有舟人與漁子¶
能添野老煙波裏便與同生復同死¶
　　題江貫道長江圖　　　　　　(明/)黄　觀¶
離離衆樹深靄靄孤雲碧山色望難窮江流浩無極漁¶
歌逺渚昏鳥下平蕪夕惆悵趂風波扁舟何處客¶
　　題江參長江圖　　　　　　　(明/)陶　琛¶
石出夜潮落山明寒霧消江空千里櫂邨迥一歸樵樹¶
<pb:KR4h0142_WYG_006-19a>¶
色連沙嶼人家傍野橋還同舊棲地風景日蕭蕭¶
　　長江偉觀圖　　　　　　　　(明/)錢　宰¶
第一江山獨凭闌秋風斷石倚江闗兩峰並立星河上¶
一水中流天地間海日東生月西没官船北去客南還¶
莫愁白髮搔來短酒落金盤入醉顏¶
　　題史引之所藏長江六月圖　　(明/)顧　清¶
長松泠泠生晝寒高巗側綴青琅玕陽坡宛轉行朱闌¶
青莎滑膩碧蘚斑紅橋直走凌驚湍下接孤嶼髙巑岏¶
<pb:KR4h0142_WYG_006-19b>¶
隔江青山如伏羱柴扉草堂相對安漁舟縹緲青林端¶
樵童牧叟時往還羣山忽斷百里寛青蒲綠藻縈㣲瀾¶
臨江飛閣叢井幹江流石角隨彎環前山轉深勢未殘¶
層崖複磴勞躋攀上方寂寞空禪闗平林演迤臨江干¶
江迴山盡路險艱飛梁側卧波潺潺江流自此入𣺌漫¶
遥山一抹天際看東京畫史真髙閒故將山水窮環觀¶
岷峨嘉陵逺莫殫九華落星揚子灣晴洲厯厯被芳蘭¶
美人不來空浩歎疾風吹塵暗燕山金星龍尾冰攢攢¶
<pb:KR4h0142_WYG_006-20a>¶
燔熊熾豹光赫殷為君炙兔埽冰紈君歸終日山水間¶
肯憶羸馬隨朝班¶
　　題桑直閣江山勝槩圖　　　　(明/)王　佐¶
我昔趨神京道出匡廬峰手持綠玉杖遍踏金芙蓉是¶
時秋髙天氣肅最愛秋聲滿巗谷萬頃湖光帶白蘋九¶
疊屏風挂飛瀑結巢便欲棲雲間䕫龍趨赴羣鵷鸞才¶
名用世果何有贏得歸來雙鬢斑至今夢想煙霞趣擬¶
托毫縑寫情素君家此圖誰所模似我當時舊遊處逺¶
<pb:KR4h0142_WYG_006-20b>¶
山縹緲如游龍好處盡在煙嵐中晴波落日曵澄練枯¶
林老葉鳴秋風屠蘇髙下林間起水色山光畫圖裏軟¶
紅無路到柴扉空翠常時撲書几中流放棹知何人錦¶
袍坐岸方烏巾若非髙潔魯連子應是風流賀季真我¶
生垂老願未酬魯人豈識東家丘圖中勝槩倘易致便¶
從此地營菟裘¶
　　江山勝覽巻　　　　　　　　(明/)陳　振¶
維揚有客思飄飄厯覽山川不憚遥巫峽秋濤雲夢雨¶
<pb:KR4h0142_WYG_006-21a>¶
吳門夜月浙江潮北瞻燕冀天應近西渡&KR0008;函雪未消¶
到處幽竒看不盡更收餘興入詩瓢¶
　　宋駙馬王詵江山勝覽圖　　　(明/)顧應祥¶
王郎妙手絶代無生綃寫出江山圖飄揚天趣入三昧¶
㸃染意象爭錙銖逺山糢糊近山碧澄江一帶横秋色¶
老樹參差曲岸妨迴波揺蕩崩隄仄人家臨水盡開門¶
儼如雞犬聲相喧萬杉路隔煙霧洞獨木橋通楊栁邨¶
忽然突起作險狀兩厓怪石森屛障峰迴麓轉勢復平¶
<pb:KR4h0142_WYG_006-21b>¶
賈舶漁舟互來往樓臺隠隠雲中起疊嶂層巒青未已¶
風㠶渺渺天際來咫尺渾同千萬里¶
　　題江湖勝覽圖　　　　　　　(明/)陳　昌¶
馬卿子清而臞狂非狂迂非迂不愛養浮丘伯之黄鶴¶
不愛釣任公子之巨魚年來只愛江湖居江湖風月足¶
清興筆牀茶竈尋常俱船頭紅拂唱巴曲船尾黄帽歌¶
吳歈歌吳歈唱巴曲妙舞清商間絲竹白日歡游殊未¶
足復擬黄昏秉銀燭風帆催送寒山鐘直向垂虹橋下¶
<pb:KR4h0142_WYG_006-22a>¶
宿¶
　　題江湖勝覽卷贈李彦暉　　　(明/)張　和¶
萬里一孤舟常年事勝遊星河三峽夜煙樹五湖秋跡¶
擬𤣥真子名齊博望侯翻憐蓬蓽士白首卧林丘¶
　　江湖勝覽巻　　　　　　　　(明/)姚　綸¶
江湖隨處豁吟眸不滿書囊卒未休日下風雲瞻魏闕¶
淮東歌舞認揚州一篷疎雨鷗邊晩千里殘霞鶩外秋¶
見説武昌城畔栁尚含青眼待重遊¶
<pb:KR4h0142_WYG_006-22b>¶
　　瑩禪師房觀山海圖　　　　　(唐/)李　白¶
真僧閉精宇滅跡含達觀列障圖雲山攢峰入霄漢丹¶
崖森在目清晝疑巻幔蓬壺來軒窗瀛海入几案煙濤¶
爭噴薄島嶼相凌亂征㠶飄空中瀑水灑天半崢嶸若¶
可陟想像徒盈歎杳與真心冥遂諧靜者翫如登赤城¶
裏揭步滄洲畔即事能娛人從兹得蕭散¶
　　題海圖屏風　　　　　　　　(唐/)白居易¶
海水無風時波濤安悠悠鱗介無小大遂性各沉浮突¶
<pb:KR4h0142_WYG_006-23a>¶
兀海厎鼇首冠三神丘釣網不能制其來非一秋或者¶
不量力謂兹鼇可求贔屓牽不動綸絶沉其鈎一鼇既¶
頓頷諸鼇齊掉頭白濤與黒浪呼吸繞咽喉噴風激飛¶
廉鼓波怒陽侯鯨鯢得其便張口欲吞舟萬里無活鱗¶
百川多倒流遂使江漢水朝宗意亦休蒼然屏風上此¶
畫良有由¶
　　觀王美人海圖障子　　　　　(唐/)梁　鍠¶
宋玉東家女常懷物外多自從圖渤海誰為覓湘娥白¶
<pb:KR4h0142_WYG_006-23b>¶
鷺栖脂粉頳魴躍綺羅仍憐轉嬌眼別恨一横波¶
　　讀山海經圖　　　　　　　　(宋/)歐陽修¶
夏鼎象九州山經有遺載空濛大荒中杳靄羣山㑹炎¶
海積敲蒸陰幽異明晦奔趨各異種倐忽俄萬態羣倫¶
固殊稟至理寧一槩駭者自云驚生兮孰知怪未能識¶
造化但爾披圖繪不有萬物殊豈知方輿大¶
　　題觀海圖　　　　　　　　　(元/)黄　溍¶
昔年解纜岑江上初日團團水厎紅鼉吼忽揺千尺浪¶
<pb:KR4h0142_WYG_006-24a>¶
鷁飛仍挾半㠶風遥看島嶼如星散祗謂神仙有路通¶
及此棲身萬人海舊遊却在畫圖中¶
　　題觀海圖(為張晉/賢作)　　　　　　(元/)丁　復¶
自古十洲三島勝㡬時一釣六鼇連千年王母蟠桃實¶
五百童兒採藥船日出早看金柱湧天空只儗玉壺懸¶
乗查欲接張公子直到牽牛織女邊¶
　　李遵道海嶽圖　　　　　　　(元/)鄭元祐¶
李黄巖疎睂瘦體滿臆秋嶄嶄似厭分符磵谷厎折腰¶
<pb:KR4h0142_WYG_006-24b>¶
督郵面皺鬚毿毿竟騎&KR1706;魚上天去帝憫人間留不住¶
乃令筆厎飛墨如雲霧王維鄭䖍本有素早年臨摹米¶
顛海嶽圖黄巖非有顛非無庵空月落山木擁是中疑¶
有窮猿呼二子風流俱不泯寳月夜夜生珊瑚¶
　　題海峰圖(為故金同/文先生作)　　　　　(明/)王世貞¶
六鼇既失守十洲俄半摧蒼然東海色忽墮二峰來插¶
雲斗柄出浴日扶桑開停琴聽洪濤乗桴問九垓魯連¶
無世念安期有仙才髙踪不可即披圖良快哉¶
<pb:KR4h0142_WYG_006-25a>¶
　　自和因思國史燕穆之傳稱其知明州革輕悍鬬¶
　　　爭之俗及今海潮圖作　　　(宋/)晁説之¶
燕公未肯祖虚無悍俗歸仁舉國書莫道邦人都背德¶
壁間猶有海潮圖¶
　　題海昌秋潮圖　　　　　　　(明/)金　肅¶
不信滄溟外竒觀尺幅收驚濤飜石壁匹練鎖炎州沃¶
日天疑近鞭雷地欲浮探㣲留妙墨長作廣陵秋¶
　　海潮圖　　　　　　　　　　(宋/)樓　鑰¶
<pb:KR4h0142_WYG_006-25b>¶
錢塘佳月照青霄壯觀仍看半夜潮毎恨形容無健筆¶
誰知收拾在生綃蕩揺直恐三山没咫尺真成萬里遥¶
金闕岧嶤天尺五海王自合日來朝¶
　　海潮圖　　　　　　　　　　(元/)袁　桷¶
銀潢清淺瑞星輝的的秋光下紫㣲欲識潮音真實相¶
落迦山畔五銖衣¶
　　題海潮圖　　　　　　　　　(元/)栁　貫¶
巨魚吞吐不知勞千古靈胥氣尚豪夜半西風槎信到¶
<pb:KR4h0142_WYG_006-26a>¶
銀蟾初挂海門高¶
　　古觀潮圖　　　　　　　　　(元/)楊維楨¶
八月十八睡龍死海龜夜食羅刹水須臾海壁龕赭門¶
地巻銀龍薄于紙艮山移來天子宫宫前一箭隨西風¶
刼灰欲死蛇鬼穴婆留朽鐵猶爭雄望海樓頭誇景好¶
斷鼇已走金銀島天吳一夜海水移馬蹀沙田食沙草¶
崕山樓船歸不歸七嵗呱呱啼軹道¶
　　題潮出海門圖(二首/)　　　　　(宋/)陳　造¶
<pb:KR4h0142_WYG_006-26b>¶
絶島平岡捲欲空兩崖相對屹穹崇即今畫手兼詩筆¶
更與江山角長雄¶
巻裏濤波快一披蒼山踴起雪山馳浮天沃日無窮意¶
到我春窗病酒時¶
　　題童壽卿潮出海門圖　　　　(宋/)王　炎¶
潮來濺雪欲浮天潮去奔雷又寂然海上兩山元不動¶
更添此意畫中傳¶
　　浙江潮圖　　　　　　　　　(元/)劉　因¶
<pb:KR4h0142_WYG_006-27a>¶
山人懶絶夢亦然鼎如萬牛不可遷誰信畫工筆頭有¶
神力扁舟一夜江聲寒覺來千里雪漫漫中有數㸃青螺¶
閒人間天門壯觀已如此豈知大塊喘息四海如鼻端¶
海中仙人冰雪顔吸風御氣非人寰試問濤頭何當還¶
為我寄聲三神山我欲乗興遊其間¶
　　浙江潮圖　　　　　　　　　(明/)張以寧¶
浙江亭下彩舟開雪滿青天白晝雷聞説秪今亭上月¶
夜寒常照暗潮來¶
<pb:KR4h0142_WYG_006-27b>¶
　　錢塘江潮圖(為喬少卿/希大作)　　　　(明/)李東陽¶
錢塘江頭江倒流中有潮聲號萬牛堆銀如山雪如屋¶
逺影滅没當空浮千峰將頽樹欲秃海若股栗天吳愁¶
來船歡欣勢自下瞬息千里無淹留去船乗危貴得正¶
力盡一過且復休躋攀分寸偶失守頃刻下飽黿與鰌¶
由來咫尺不自覺逺望不敢凝雙眸客來未到膽已落¶
借問同行還見不何人嬉笑欲起舞越東老翁搔白頭¶
羣兒招呼或助叫倐忽過耳風颼飀達士遐觀得竒賞¶
<pb:KR4h0142_WYG_006-28a>¶
七澤五湖同一漚天道虚疑月盈缺世情妄假人恩讎¶
復將險巧作戲劇鄉里少年誇善泅潮來潮去亦何意¶
人間萬事良悠悠我時渡江不相值空向燕客談杭州¶
壯懷髙興兩莫遂三十五年秋復秋誰將妙思入畫本¶
似與造化爭雕鎪酒酣月落不知處夢醒尚作江南遊¶
　　錢舜舉江潮圖　　　　　　　(明/)張　寧¶
錢塘江上怒潮來萬里天風動地雷白馬素車應浪説¶
吳王宫闕已成灰¶
<pb:KR4h0142_WYG_006-28b>¶
　　春雨晩潮圖　　　　　　　　(元/)吳師道¶
昔年曽看錢塘潮龍山山下乗春濤中流回首洲渚變¶
孤塔不動青厓髙雲昏水暗雨陣黒雪噴電轉潮頭白¶
浙江亭逺亂㠶飛西興渡暝千花濕空江茫茫魂欲斷¶
歸來十年今復見浩蕩春風滿畫圖淋漓海氣飛人面¶
春深故國芳草生鴟夷遺恨何時平重游弔古惜未得¶
掩巻歌罷空含情¶
　　趙千里夜潮圖　　　　　　　(元/)王　冕¶
<pb:KR4h0142_WYG_006-29a>¶
去年夜渡西陵闗待渡兀立江上灘灘頭潮來倒雪屋¶
海面月出行金盤冰花著人如撒霰過耳斜風快如箭¶
叫雪鴻鴈零亂飛正是今年畫中見寒煙漠漠天冥冥¶
展翫徙覺心神清便欲吹簫騎大鯨去看海上三山青¶
　　題夜潮圖　　　　　　　　　(元/)謝應芳¶
昔余夜醉錢塘酒看潮八月中秋後銀山湧出海門來¶
潮聲殷若雷霆吼此圖之作知㡬年當時景物皆依然¶
雲山兩岸澹籠月雪岸一江髙拍天一觀頓覺毛髮立¶
<pb:KR4h0142_WYG_006-29b>¶
再觀秖恐衣裳濕扁舟漁子任掀舞别渚鷗鳬自翔集¶
奔騰澎湃無足驚人間平地風波生乗桴尼父果浮海¶
從遊我欲跨長鯨¶
　　為詹同文題浙江夜月觀潮圖　(明/)劉　基¶
君不見四時平分成嵗功以秋繼夏獨不同炎官挾長¶
握天柄七月赤日熺𤣥穹蓐收抱鉞蹲白水野氣赫赫¶
攄赬虹陽侯喘汗河伯暍少昊上訴愁天公㑹須萬物¶
長養遂斯以仲月虚宵中此夜姮娥魄正滿命駕四蟾¶
<pb:KR4h0142_WYG_006-30a>¶
驂兩駥指揮禺强出𤣥渚蕩滌歊熇清霾蒙河漢發源¶
牛斗下曲江上與天津通初看一髮起溟徼如曵組練¶
來於東漸聞殷驎鼉鼓發倐忽萬雷聲撼風天吳掉尾¶
出溟涬馬銜揚鬐招海童霓旌縞帳鷺羽幬瑶臺十二¶
浮空濛蕊珠仙人乗玊輅騰駕鶴鵠飛氋氃長庚歘霍¶
掞光耀靈母扶龍嗥戛銅宓妃起舞素女從瓊珮繂縩¶
雲帡幪冰綃霧縠紛颯纚霜旂雪旛髙翳空鯨魚呀呷¶
鮫鰐遁蒲牢哮吼馮夷宫瞿塘巫峽起平地灩澦若象¶
<pb:KR4h0142_WYG_006-30b>¶
鏖回潨先驅已過赤亭嶂後從始發龕山谼商聲爽淅¶
合羣籟澤國凛溧寒欲凍先生翫月坐樓上夜氣澄寂¶
神和冲憑䦨快覩煩暑退呼兒命酒澆喉嚨自舞自歌¶
歌自作月照白髮三千總歌聲迤颺林壑應竹樹戛擊¶
絲與桐淵魚躍波棲鳥作紫桂繞屋清香融君歌曲終¶
響未終我歌激烈留征鴻瞠眸相視俱老矣況有衆病¶
來交攻聖明天子御宇宙威惠與天相比隆首丘儻許¶
謝鞿絆猶有古月光朣朧行當唱和三百首永與潮汐¶
<pb:KR4h0142_WYG_006-31a>¶
流無窮¶
　　李嵩宋宫觀潮圖　　　　　　(明/)張　憲¶
磁州夜走泥馬駒卧牛城中生綠蕪炎精炯炯照吳㑹¶
大築錢塘作汴都玉殿珠樓連翠閣七寳簾櫳敞雲幙¶
生移艮岳過江南不數東京舊帷樂茂樹盤盤迷綠雲¶
龍飛鳳舞峰巒奔玊牀下壓大江小海水正入東華門¶
木穉花開秋可數紞紞靈鼉振天鼓海門一線截江來¶
雪壁銀城晝飛舞吳商楚估千萬艘黄龍戰船頭尾高¶
<pb:KR4h0142_WYG_006-31b>¶
豈無海道走中土長驅逐北乗風濤煙霧蒼蒼繞城郭¶
屋瓦魚鱗互參錯百萬驕民事醉醺坐使中原厭羊酪¶
因循六帝不復讎西風八月凭江樓攢宫人飲白骨恨¶
洪波不洗青衣羞邦基削盡師臣逐軹道人降子嬰哭¶
繡胸文頸踏浪兒反首誰能報君辱廟子沙頭卓大旗¶
天吳縮頸不敢馳行人指塔話楊璉三十六宫秋草飛¶
　　題月落潮生圖　　　　　　　(明/)張以寧¶
參横天末樹陰收風響蘆根海氣浮笑語漸聞燈漸近¶
<pb:KR4h0142_WYG_006-32a>¶
誰家江上早歸舟¶
　　題閻立本職貢圖臨本(二首/)　　(金/)趙秉文¶
周王職貢朝萬邦右相丹青古無雙好本不應天下獨¶
解如明月印千江¶
金羣剺面覘天庭王㑹圖中見典刑已了宣威沙漠事¶
更煩右相寫丹青¶
　　閻立本職貢圖　　　　　　　(金/)閻長言¶
諤諤昌周此一書形容獒貢寫成圖寧知右相無深意¶
<pb:KR4h0142_WYG_006-32b>¶
莫指丹青便厚誣¶
　　胡䖍取水蕃部圖　　　　　　(元/)虞　集¶
駝車度磧輒三日老馬跑沙泉水溢橐囊盛滿不辭勞¶
徼外天山雪千尺君不見聖明天子恩澤多旁及四海¶
猶翕河昆蟲草木感餘潤日獻醴泉甘露歌¶
　　題胡度汲水蕃部圖應制　　　(元/)揭傒斯¶
沙磧茫茫塞草平沙泉下馬滿囊盛曽於王㑹圖中見¶
真向天山雪外行聖德只今包宇宙邊庭隨處樂農畊¶
<pb:KR4h0142_WYG_006-33a>¶
　生綃半幅唐人筆留與君王駐逺情¶
　　　題西域圖　　　　　　　　　(明/)陸　淵¶
　自從博望通西域唐代諸豪最盛强今日玉門闗外路¶
　不須請組繫名王¶
　　　題日本僧雲山千里圖　　　　(明/)張以寧¶
　天東日出天西入萬里蚪鱗散原隰日東之僧渡海來¶
　袖裏江山雲氣濕願乗雲氣朝帝鄉大千世界觀毫芒¶
　却騎黃鶴過三島別後扶桑枝葉老¶
<pb:KR4h0142_WYG_006-33b>¶
　　　題李都督朝鮮圖　　　　　　(明/)洪瞻祖¶
　王者安天下終資不戰功金城圖略上青海戍樓空長¶
　笛闗山月寒砧木葉風還將憂國淚添入錦題中¶
　¶
　¶
　¶
　¶
御定歴代題畫詩類巻六¶
