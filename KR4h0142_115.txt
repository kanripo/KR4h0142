# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:34.203898
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷一百十五目録
<pb:KR4h0142_WYG_115-1a>¶
　欽定四庫全書¶
御定厯代題畫詩類卷一百十五目録¶
　　宫室類¶
　　　諸子將築室以畫圖相示(宋蘇轍三首/)¶
　　　題李公麟山莊圖(宋蘇轍二十首/)¶
　　　次朱元晦韻題嚴居厚溪莊圖(宋陸游/)¶
　　　題嚴居厚溪莊圖(宋朱子/)¶
　　　墨莊圖(宋朱于五首/)¶
<pb:KR4h0142_WYG_115-1b>¶
　　　野莊圖(元王惲三首/)¶
　　　題董承旨野莊圖(元張伯淳/)¶
　　　題張季雲先生山莊圖(元王惲三首/)¶
　　　雨後山莊圖(元范梈/)¶
　　　題莫氏山莊圖(元黄溍/)¶
　　　題玉山中錢舜舉畫五栁莊圖(元張天英/)¶
　　　題梅莊圖(明華幼武/)¶
　　　題汪季路太丞魏野草堂圖(宋楊萬里/)¶
<pb:KR4h0142_WYG_115-2a>¶
　　題橋南堂圖(宋陸游/)¶
　　題武教授峨眉山谿堂圖(元王惲/)¶
　　四郊草堂圖(元虞集四首/)¶
　　題劉生庸道五莊草堂圖(元貢師泰/)¶
　　題良常草堂圖(元倪瓚/)¶
　　韋羌草堂圖(元倪瓚/)¶
　　陳履元畫玊山草堂(元鄭元祐/)¶
　　題錢伯珍所藏草堂圖(元釋良琦/)¶
<pb:KR4h0142_WYG_115-2b>¶
　　徐雪舟為畫藍磵草堂圖(明藍智/)¶
　　題彭氏背郭草堂圖(明劉崧/)¶
　　題黄典籍東州草堂圖(明陳思孝/)¶
　　趙松雪怡樂堂圖(元鄧文原/)¶
　　題趙松雪怡樂堂圖(元張雨/)¶
　　題九靈山房圖(元鄂拉實克/)¶
　　九靈山房圖(元丁鶴年/)¶
　　題五龍山房圖(明僧宗泐/)¶
<pb:KR4h0142_WYG_115-3a>¶
　　題唐子華畫王師魯尚書石田山房(元張翥/)¶
　　題黄都事仲綱山居溪閣圖(元虞集二首/)¶
　　王叔明為陳惟允天香書屋圖(元黄公望/)¶
　　題劉生庸道竹林書室圖(元貢師㤗/)¶
　　竹谿草堂圖(元舒頔/)¶
　　鳴山書舍圖(明高啟/)¶
　　蜀山書舍圖(明高啓/)¶
　　蜀山書舍圖(明徐賁/)¶
<pb:KR4h0142_WYG_115-3b>¶
　　竹雪書房圖(明楊榮/)¶
　　題李景昌竹間書舍圖(明于謙/)¶
　　栁塘書舍圖(明李徳/)¶
　　題蔡文翰墨溪書屋圖(明廖道南/)¶
　　題孺山書屋圖(明王世貞/)¶
　　題東洋書屋卷(明王世懋二首/)¶
　　倣子久秋山書屋(明李日華/)¶
　　龍門茶屋圖(元倪瓚/)¶
<pb:KR4h0142_WYG_115-4a>¶
　　　石田茅屋圖(明解縉/)¶
　　　題伯頴雲林茅屋圖(明藍仁/)¶
　　　題徐都憲小邨竹屋卷(明李東陽/)¶
　　　題弋陽巖山精舍圖(元袁桷/)¶
　　　吳儁仲傑横河精舍圖(元張翥/)¶
　　　賦徳機荆南精舍圖(元倪瓚/)¶
　　　上虞魏氏湖上精舍圖(元陳樵/)¶
　　　虎丘老僧有竹林精舍文伯仁為圖之王履吉書¶
<pb:KR4h0142_WYG_115-4b>¶
　　　　疏於後余游竹林僧出示此卷履吉下世已三¶
　　　　十載矣為之憮然因成此詩(明王世貞/)¶
　　　題曹氏春江雲舍圖(元華幼武/)¶
　　　題朱澤民荆南舊業圖(明高啓/)¶
　　　為黄伯昂題君山別業畫卷(明程本立/)¶
　¶
　¶
御定厯代題畫詩類卷一百十五目録¶
#+PROPERTY: JUAN 卷一百十五
<pb:KR4h0142_WYG_115-5a>¶
　欽定四庫全書¶
御定厯代題畫詩類卷一百十五¶
　　宫室類¶
　　　諸子將築室以畫圖相示(三首/)　(宋/)蘇　轍¶
　還家卜築初無地隨分經營似有時多斫修篁終未忍¶
　略存古柏更無疑畫圖且作百間計入室猶應三嵗期¶
　得到安居真老矣一生歌哭任於斯¶
　舊廬近巳借諸子新宅分甘臨老時萬里松楸終獨往¶
<pb:KR4h0142_WYG_115-5b>¶
　四方兄弟亦何疑竹間疎户幽人到林上長松野鶴期¶
　已覺高軒慙衞賜可憐黄犬哭秦斯¶
　積因得果通三世臨老長閒自一時久爾觀心終未悟¶
　偶然見道了無疑南遷北返吾何病片瓦尺椽天與期¶
　自斷此生今已矣世間何物更如斯¶
　　　題李公麟山莊圖(并序/)　　　　(宋/)蘇　轍¶
　　伯時作龍眠山莊圖由建徳館至垂雲沜著録者十¶
　　六處自西而東凡數里巖崿隠見泉源相屬山行者¶
<pb:KR4h0142_WYG_115-6a>¶
　路窮於此道南溪山清深秀峙可游者有四曰勝金¶
　巖寳華巖陳彭漈鵲源以其不可緒見也故特著於¶
　後子瞻既為之記又屬轍賦小詩凡二十章以繼摩¶
　詰輞川之作云¶
　　　建徳館¶
龍眠渌浄中㣲吟作雲雨幽人建徳居知是清風主¶
　　　墨禪堂¶
此心初無住每與物皆禪如何一丸墨舒卷化山川¶
<pb:KR4h0142_WYG_115-6b>¶
　　　華巖堂¶
佛口如瀾翻初無一正定畫作正定看於何是佛性¶
　　　雲薌閣¶
清溪便種稻秋晚連雲熟不待見新舂西風薌自足¶
　　　發真塢¶
山開稍有路水放亦成川游人得所息真意方澹然¶
　　　薌茅館¶
山居少華麗牽茅結淨屋此間不受塵幽人亦新沐¶
<pb:KR4h0142_WYG_115-7a>¶
　　　瓔珞巖¶
泉流逢石缺脈散成寳網水作瓔珞看山是如來想¶
　　　棲雲室¶
石室空無主浮雲自去來人間春雨足歸意帶風雷¶
　　　秘全庵¶
世道自破碎全理未嘗違溪山亦何有永覺平日非¶
　　　延華洞¶
共恨春不長逡廵就揺落一見洞中天真知世間惡¶
<pb:KR4h0142_WYG_115-7b>¶
　　　澄元谷¶
石門日不下潭鏡月長臨細細溪風渡相看識此心¶
　　　雨花巖¶
巖花不可攀翔蕊久未墮忽下幽人前知子觀空坐¶
　　　泠泠谷¶
層崖落飛泉㣲風泛喬木坐遣谷中人家家有琴筑¶
　　　玉龍峽¶
白龍晝飲潭修尾挂石壁幽人欲下看雨雹晴相射¶
<pb:KR4h0142_WYG_115-8a>¶
　　　觀音巖¶
倚崖開翠屏臨潭置苔石有所獨無人君心得未得¶
　　　垂雲沜¶
未見垂雲沜其如歸興何路窮雙足熱為我洗盤陀¶
　　　勝金巖¶
置馬歩巖間巖前得平地肴蔬取行簏粗飽有遺味¶
　　　寳華巖¶
團團寳華巖重重蔭珍木歸來得商鼎試浴溪邊緑¶
<pb:KR4h0142_WYG_115-8b>¶
　　　陳彭漈¶
蒼壁立精鐵縣泉㵼天紳山行見已久指與未來人¶
　　　鵲源¶
溪深龜魚驕口瘦椿楠勁借子木蘭船寛我芒鞵病¶
　　次朱元晦韻題嚴居厚溪莊圖　(宋/)陸　游¶
鶴俸元知不療窮葉舟還入亂雲中溪莊直下秋千頃¶
贏取閒身伴釣翁¶
　　題嚴居厚溪莊圖　　　　　　(宋/)朱　子¶
<pb:KR4h0142_WYG_115-9a>¶
平日生涯一短蓬只今囘首畫圖中平章箇裏無窮事¶
要見三山老放翁¶
　　墨莊圖(五首/)　　　　　　　　(宋/)朱　子¶
　　　墨莊¶
詩書啓山林徳義久儲積嗣世知有人新畬更開闢¶
　　　冽軒¶
窗開深井泉窈窕千丈碧何幸且淵澄無勞遽心惻¶
　　　靜春堂¶
<pb:KR4h0142_WYG_115-9b>¶
幽人本何心偶此翳環堵隠几亦何言光風遍寰宇¶
　　　玩易齋¶
竹几横陳處韋編半掩時寥寥千古意此地有深期¶
　　　君子亭¶
倚杖臨寒水披襟立晚風相逢數君子為我説廉翁¶
　　野莊圖(三首/有序)　　　　　　　　(元/)王　惲¶
　承旨董公繪野莊為圖求諸賢題詠中齋草序以同¶
　人致亨晦叔撰銘以儗倫溢美恐未盡公臆之所在¶
<pb:KR4h0142_WYG_115-10a>¶
　若夫士君子出處固皆有命不可以遲速工拙為言¶
　然當得時行道靜退之心何嘗食頃而不在懷也以¶
　艱於自云必託物以表其志雖未能挂冠神武歛裳¶
　宵逝較之鐘嗚漏盡不已於行者猶賢乎已喜為賦¶
　詩初弗計其不自量也其辭曰¶
午橋吟醉平淮後商嶺鴻冥定漢餘正恐野莊歸未遂¶
九重思治望新書¶
老筆鍊餘詩律細事機諳久宦情疎輞川圖上王摩詰¶
<pb:KR4h0142_WYG_115-10b>¶
靜退為心是本初¶
寳珠換却杕頭鳩空見秋𤓰憶故丘白首相看官舍厎¶
晚年心事轉優游¶
　　題董承旨野莊圖　　　　　　(元/)張伯淳¶
古人志道義但覺利禄輕朝市亦足隠何必求郊坰論¶
心不論迹乃稱人物評董公廊廟器一門冨簪纓石張¶
漢世胄崔郭唐家聲筆下翻波瀾胸中韜甲兵黄閣政¶
柄舉烏臺公道行征謀與治法和氣與威稜隨施無不¶
<pb:KR4h0142_WYG_115-11a>¶
宜因物以賦形詞林日月間班高地望清公餘埽俗軌¶
窗草階苔青樓臺雖無地詩禮勝金籯田園雖荒薄松¶
菊還欣榮有時論國事膽張目増明使公遯江湖秉心¶
亦朝廷所志真在隠非必身歸耕野莊視緑野他年定¶
齊名¶
　　題張季雲先生山莊圖(三首/)　　(元/)王　惲¶
儒將風流素所期兒時㡬讀霽雲碑誰能更繼中丞後¶
喜對張卿賦此詩¶
<pb:KR4h0142_WYG_115-11b>¶
却馬巖居是素懷莫嗟終老未曽諧天教一段幽清氣¶
散作恩威震兩淮¶
思長本與風雲㑹山迴空圍水竹幽説似野猿亭際望¶
建封勲業在徐州¶
　　雨後山莊圖　　　　　　　　(元/)范　梈¶
川容麗過雨百谷㑹新流溪路淩高轉佳木鳥鳴幽我¶
田横岫下黍稷嵗可收不謂有生意乃復見將秋時從¶
野老飲歡語載道周宇宙無終極此外更何求¶
<pb:KR4h0142_WYG_115-12a>¶
　　題莫氏山莊圖　　　　　　　(元/)黄　溍¶
旋移小隠傍南峰逺有咸平處士風山態近人猶偃蹇¶
湖光無雨亦空濛行春杕屨時時到臨水軒窗面面通¶
別作新亭供戲劇青帘搖曳杏花中¶
　　題玊山中錢舜舉畫五栁莊圖　(元/)張天英¶
飛泉屋後銀河縣孤松屋上蒼龍眠四山無數白雲出¶
好桞五株當門前葛巾丈人步其下悠然別有山中天¶
　　題梅莊圖　　　　　　　　　(明/)華幼武¶
<pb:KR4h0142_WYG_115-12b>¶
聞説幽棲甓社湖只栽梅樹遶儲胥枝横暮雪春囘早¶
香滿寒庭月上初五栁門前元亮宅百花潭北少陵居¶
嵗寒心事清無比寫入丹青意有餘¶
　　題汪季路太丞魏野草堂圖　　(宋/)楊萬里¶
汾陰西祀告昇平四海無波鏡様清乞與幽人好風月¶
萬山裏許聴泉聲¶
　　題橋南堂圖　　　　　　　　(宋/)陸　游¶
平生不識橋南路聞道清流帶煙樹今朝開卷一欣然¶
<pb:KR4h0142_WYG_115-13a>¶
恍若身親到其處徐郎獨立嶷如山招不能來麾不去¶
舊居萬瓦碧浮煙結茅却就橋南住雪盡春來水似藍¶
想君清歗釣魚菴道上紅塵高十丈斷無一點到橋南¶
　　題武敎授峨嵋山谿堂圖　　　(元/)王　惲¶
野水林塘淡欲秋日長矰繳在沙頭故山咫尺峨嵋外¶
未礙因人作逺遊¶
　　四郊草堂圖(四首為從/子豈作)　　　　(元/)虞　集¶
故家東郭百花洲梅栁西郊緫舊遊賢子獨知懷土念¶
<pb:KR4h0142_WYG_115-13b>¶
結廬為擬草堂幽¶
早晚東吳賈客船直歸萬里畫橋邊寄貲儘有詩人在¶
忍向園中看數椽¶
草堂在處即西郊巴嶺還如雪嶺高但有好孫能力學¶
不愁老杜不春遨¶
野梅官栁頗依依酒債尋常七十稀莫遣錦溪賢姪覺¶
恐愁安樂不思歸¶
　　題劉生庸道五莊草堂圖　　　(元/)貢師㤗¶
<pb:KR4h0142_WYG_115-14a>¶
南北兩峰相對青萬竿修竹一茅亭何時共坐西湖雨¶
白髪篝燈講六經¶
　　題良常草堂圖　　　　　　　(元/)倪　瓚¶
結屋正臨流水開門巧對長松為待神芝三秀移居華¶
葢西峰¶
　　韋羌草堂圖　　　　　　　　(元/)倪　瓚¶
韋羌山中草堂静白日讀書還打眠買&KR0657;欲歸不可去¶
飛鴻渺渺碧雲邊¶
<pb:KR4h0142_WYG_115-14b>¶
　　陳履元畫玊山草堂　　　　　(元/)鄭元祐¶
故人陳孟公辭如春雲氣如虹畫法師海岳山如鶱鵬¶
樹如龍騎箕上天二十載有子齄鼻畫極工驚蛟噓雲¶
海浪白離鸞照水巖花紅皺鱗張鬐聳鬱磵厎松中有¶
一畆幽人宫石牀支頤睨飛瀑意逺欲託冥飛鴻我欲¶
從之不可得青山萬疊金芙蓉¶
　　題錢伯珍所藏草堂圖　　　　(元/)釋良琦¶
錢郎讀書性閒雅草堂隨處卜雲林周顒不遂山居志¶
<pb:KR4h0142_WYG_115-15a>¶
梅福仍兼吏隠心玊洞桃花春霧溟石田芝草暖雲陰¶
磵西一逕通深竹還許支公日見尋¶
　　徐雪舟為畫藍磵草堂圖　　　(明/)藍　智¶
碧草連書屋蒼山對畫圖鶴巢秋樹小漁艇夕陽孤野¶
色晴初逺溪雲淡欲無浮查倚磐石把釣任潛夫¶
　　題彭氏背郭草堂圖　　　　　(明/)劉　崧¶
日薄金華嶺雲深白石塘茅茨元背郭水竹自成鄉圖¶
畫看逾好登臨興不忘門前雙杏樹葉葉是秋霜¶
<pb:KR4h0142_WYG_115-15b>¶
　　題黄典籍東州草堂圖　　　　(明/)陳思孝¶
東州州上野堂幽卷幔湖山翠欲流京國到來鄉思逺¶
白雲黄葉夢中秋¶
　　趙松雪怡樂堂圖(贈善夫/副使)　　　(元/)鄧文原¶
一榻悠然樂事多四時風景復如何遶溪水色清流玊¶
排闥山光翠擁螺静裏研朱將點易醉中邀月鼓琴歌¶
知君所好無塵趣肯許吾儕見訪過¶
　　題趙松雪怡樂堂圖　　　　　(元/)張　雨¶
<pb:KR4h0142_WYG_115-16a>¶
幽人結屋傍江干怡樂名堂只數間黄鳥隔簾詩夢醒¶
紫鱗供饌釣舟還簷前景色春常在栁外柴門晝不闗¶
誰識箇中真樂處陶然天地一身閒¶
　　題九靈山房圖　　　　　　　(元/)鄂拉實克¶
夢裏家山十載違丹青咫尺是邪非墨池新水春還滿¶
書閣浮雲晚更飛張翰見機先引去管寧避亂久忘歸¶
人生若解幽棲意處處林丘有蕨薇¶
　　九靈山房圖　　　　　　　　(元/)丁鶴年¶
<pb:KR4h0142_WYG_115-16b>¶
九靈別業何年到聊作新圖寄所思幽谷白雲晴窈窕¶
高簷翠樹曉參差輞川已入王維畫韋曲仍傳杜甫詩¶
咫尺相望成萬里卧遊心事許誰知¶
　　題五龍山房圖　　　　　　　(明/)僧宗泐¶
剡中東南竒若人緇侣勝一住忽十年禪房得深静高¶
扉敞重巖修橋入危磴林端識名香水際聞清磬㣲茫¶
度雲壑掩映披華逕長松支遯吟磐石曇猷定別來㡬¶
夢思游塵生麈柄晨窗對新圖蕭條發孤咏¶
<pb:KR4h0142_WYG_115-17a>¶
　　題唐子華畫王師魯尚書石田山房¶
　　　　　　　　　　　　　　　(元/)張　翥¶
秋水橋邊紅葉林數家茒屋傍青岑岡頭種玊朝煙煖¶
隴上鉏雲宿雨深摩詰輞川宜入畫少陵韋曲自成吟¶
束薪嵗晚來同煮應許山中道士尋¶
　　題黄都事仲綱山居溪閣圖(二首元/)虞　集¶
出山作官十載餘聊託筆墨懷幽居連雲一一列眉黛¶
細雨往往逢樵漁鄰家父老每載酒隔屋弟兄皆讀書¶
<pb:KR4h0142_WYG_115-17b>¶
我久居山不待畫獨念稚子扶犂鉏¶
閣門流水秋愈深故人東來還見尋方舟直過彭蠡澤¶
把釣坐對香爐岑雲中煙樹差可辨江上鄉闗誰與吟¶
我欲芳蘭寄逺者日暮天際多輕陰¶
　　王叔明為陳惟允天香書屋圖　(元/)黄公望¶
華堂敞山麓高棟傍巖起悠然坐清朝南山落牕几以¶
兹謝塵囂心逸忘事理古桂日浮香長松時向媚彈琴¶
送飛鴻拄笏來爽氣寧知采菊時已解哦松意¶
<pb:KR4h0142_WYG_115-18a>¶
　　題劉生庸道竹林書室圖　　　(元/)貢師泰¶
劉生讀書竹林下滿耳金石聲琅琅翠陰碎落日當户¶
緗帙亂翻風滿牀中夜蛟龍神變化清時鸞鳳瑞文章¶
此君標致誰能寫一幅雲煙墨數行¶
　　竹谿草堂圖(為黄克/文題)　　　　　(元/)舒　頔¶
清谿谿上竹無數愛竹移家竹林住階前老竹鏗玊聲¶
秋夜讀書霑竹露書聲繞屋雜竹聲竹色侵書助書趣¶
竹根箇箇長龍孫竹上鸞凰亦來聚有時攜琴陪竹彈¶
<pb:KR4h0142_WYG_115-18b>¶
兩袖清陰分竹翠雲梢月榦竹弄影杖竹尋詩過橋去¶
平生性癖亦愛竹不問主人造竹所君不見一笻投陂¶
忽變化萬卷蟠胸勝插架¶
　　鳴山書舍圖(為黄君/伯淵賦)　　　　　(明/)高　啓¶
伯鸞鬻舂地井臼有遺跡之子學幽棲託蹤在林石清¶
風竹林曉片月蘿逕夕遙想一齋空圖書滿牀積¶
　　蜀山書舍圖　　　　　　　　(明/)高　啓¶
山月蒼蒼照煙樹碧浪湖頭放船去隔林夜半見孤燈¶
<pb:KR4h0142_WYG_115-19a>¶
知是幽人讀書處¶
　　蜀山書舍圖　　　　　　　　(明/)徐　賁¶
山水幽深處閒居此地曽傍花春晏客看竹午逢僧雲¶
樹尋新咏巖巒憶舊登兵塵今間阻對畫思難勝¶
　　竹雪書房(為畫士戴/文進題)　　　　　(明/)楊　榮¶
戴君舊業家錢塘幽齋剰種青篔簹冰森玉立鬱蕭爽¶
珮珂時動音鏗鏘一林遙接淇園緑萬个如臨渭水曲¶
凉宵白晝風月清翠影重重覆書屋四時佳致迥不同¶
<pb:KR4h0142_WYG_115-19b>¶
況兹清絶當嚴冬朔風吹雪滿空下凝梢綴葉相玲瓏¶
素娥冉冉來雲表皓鶴翩翩舞林杪是時掩卷一凭闌¶
清興滿襟應不少自從寄跡京華地翹首山房想初志¶
陽春桃李任紛紛勁節貞心自無異何人為君寫此圖¶
故鄉景物渾不殊興來展玩對立久一點塵埃牕外無¶
　　題李景昌竹間書舍圖　　　　(明/)于　謙¶
萬玊蕭森遶四簷坐來惟覺雨纖纖小牕展卷循環誦¶
古鼎焚香取次添爽籟隨風來浄几清陰和月度疎簾¶
<pb:KR4h0142_WYG_115-20a>¶
應知此地藏修者早晚蜚聲不久淹¶
　　栁塘書舍圖　　　　　　　　(明/)李　徳¶
逺山出白雲近水明秋色煙波漫浩浩日暮歸舟急隠¶
約叢薄間茅茨倚蒼石中有栁塘翁看看似相識¶
　　題蔡文翰墨溪書屋圖　　　　(明/)廖道南¶
靈源接銀漢細繞楚王臺竹色侵簷密桃花映户開草¶
𤣥含妙思守黒入幽裁誰識臨池興張芝有儁才¶
　　題孺山書屋圖　　　　　　　(明/)王世貞¶
<pb:KR4h0142_WYG_115-20b>¶
石田老人富丘壑湖雨嵐煙筆端起江南佳麗到不乏¶
吳興諸山若箇是書聲雜出飛瀑外高枕時横白雲裏¶
人云絮酒來南州此山名孺成千秋尚書讀書此山頭¶
書成出柱中原天歸來赬玊圍腰圓冰心不媿南州賢¶
出山住山俱偶然有足肯踏終南巔¶
　　題東洋書屋卷(二首/)　　　　　(明/)王世懋¶
遙聞支伯在滄洲天外蓬壺似可求敧枕白雲東盡處¶
驚濤一夜海門秋¶
<pb:KR4h0142_WYG_115-21a>¶
西北天傾水欲東吾廬何在半浮空看來萬里扶搖境¶
盡入蓬牕偃息中¶
　　倣子久秋山書屋　　　　　　(明/)李日華¶
雲氣堆中結屋樹陰薄處攤書廿載養成懶骨閉門不¶
拜新除¶
　　龍門茶屋圖　　　　　　　　(元/)倪　瓚¶
龍門秋月影茶屋白雲泉不與世人賞瑤草自年年上¶
有天池水松風舞淪漣何當躡飛鳬去采池中蓮¶
<pb:KR4h0142_WYG_115-21b>¶
　　石田茅屋圖　　　　　　　　(明/)解　縉¶
石田茅屋歸來計長日呼龍種玊芝高卧熟眠應不忘¶
五更風雨道塗時¶
　　題伯穎雲林茅屋圖　　　　　(明/)藍　仁¶
中林避世士茅屋一間雲雨笠尋芝术晴牕究典墳竹¶
深羊仲至𤓰熟邵平分但有卑棲處長隨鹿豕羣¶
　　題徐都憲小邨竹屋卷　　　　(明/)李東陽¶
藹藹水中邨灑灑屋上竹㕓居逺山市屣脱去塵俗朝¶
<pb:KR4h0142_WYG_115-22a>¶
看碧山爽夕泛晴波緑江湖有襟帶冠屨無拘束昔聞¶
東吳老本出南州族封非渭川户乞豈鑑湖曲溪山舊¶
業在圖史清風續華躋厯臺省雅尚在林谷夢寐三十¶
年此邨還此屋宦途復傾葢佳畫時秉燭指點入丹青¶
依稀過江麓感今復懷舊嵗月如轉轂儻遂江南遊鄰¶
哉我當卜¶
　　題弋陽巖山精舍圖　　　　　(元/)袁　桷¶
紅塵落青山飛瀑遽洗之孕此巖中居寒膏漾淪漪白¶
<pb:KR4h0142_WYG_115-22b>¶
雲偉衣冠修松古鬚眉書聲出虛牝杳杳空中篪桃源¶
有神界天光固幽機一為漁父游妙筆工研窺至今武¶
陵郡山水傳清暉¶
　　吳儁仲傑横河精舍圖　　　　(元/)張　翥¶
横河精舍誰所居豐城隠者吳仲傑是中林壑特幽勝¶
一幅劉權畫尤絶逺山數曲重復重炊煙一村樹叢叢嵐光¶
雲氣紛滉瀁盱水汝水遥相通近山什伯青匼匝峰厎¶
斜穿鷓鴣峽跳波直下却洄漩怪石截斷雙流合竹牕¶
<pb:KR4h0142_WYG_115-23a>¶
桂棟溪之隅過門好客無時無溪魚長肥酒長熟撥棄¶
世務談詩書梧川春雨草木長櫸塘耕稼仍膏壤鉏翁¶
牧子行唯諾沙鳥風帆自來往獨不見陶縣令松菊園¶
又不見杠陵老桑麻田人生得此不歸去有如頭上之¶
青天傑乎傑乎吾羨汝毋負山中故人招隠篇¶
　　賦徳機荆南精舍圖　　　　　(元/)倪　瓚¶
溪上田園定有無愁將歸思畫成圖春林寂寂花開落¶
風牖泠泠鬼嘯呼尚有流泉悲夜雨巳荒幽逕入寒蕪¶
<pb:KR4h0142_WYG_115-23b>¶
何當一舉同黄鵠未覺山川路鬱紆¶
　　上虞魏氏湖上精舍圖　　　　(元/)陳　樵¶
湖上蘭舟水上亭有時水漲與階平亭前古栁經春弱¶
門外孤洲昨夜生海氣遥連育王墖蜃樓半入㑹稽城¶
山陰道士攜琴至寫盡風聲到水聲¶
　　虎丘老僧有竹林精舍文伯仁為圖之王履吉書¶
　　　疏於後余游竹林僧出示此卷履吉下世已三¶
　　　十載矣為之憮然因成此詩　(明/)王世貞¶
<pb:KR4h0142_WYG_115-24a>¶
山僧業静者翛然無世氛朝疏淇澳雨暮浣瀟湘雲老¶
可湖州筆為竹寫清芬況有王子猷英標冠人羣自言¶
讀書處何可無此君我來憩其下流颸散餘醺其人不¶
可作太息讀遺文新粉含幽月蒼翠鬱紛紛截作山陽¶
笛淒涼安可聞¶
　　題曹氏春江雲舍圖　　　　　(元/)華幼武¶
富春江上曹孝子結屋深居白雲裏重重簾幙䕶春暉¶
不出庭闈奉甘旨門前江水碧泱泱屋外峰巒紫翠光¶
<pb:KR4h0142_WYG_115-24b>¶
山高水闊意無盡堂上慈顔日月長棠棣相輝蕚韡韡¶
蘭玊森森映階所斕斑新筍帶煙鑱雪白江魚隨網起¶
綵衣歡舞四時春世上之樂無其倫青雲立志為親顯¶
衮衮公侯來逼人干戈滿地尚酣戰客袂不忘慈母線¶
暮暮朝朝望白雲寸心只願長相見¶
　　題朱澤民荆南舊業圖　　　　(明/)高　啓¶
睢陽醉磨一斗墨夢落荆南寫秋色太陰垂雨尚淋漓¶
哀壑迴風更蕭瑟楓林思入煙霧清湖水愁翻浪波白¶
<pb:KR4h0142_WYG_115-25a>¶
　溪上初逢野老航山中逺見先生宅秫田半頃連阡區¶
　茅屋三間倚蘿薜僧來看竹乘小輿客去尋苓借高屐¶
　任公臺下石可坐周侯廟前路曽識虎跡時留暮苔紫¶
　蛟氣或化秋雲里城郭當年別巳久風塵此日歸不得¶
　落日書齋半壁明畫圖卧對空相憶¶
　　　為黄伯昂題君山別業畫卷　　(明/)程本立¶
　畫圖林壑起雲煙使者高懷寄静便背郭真成浣花屋¶
　看山如坐洞庭&KR0657;柴門黄葉鄰僧埽石徑蒼苔野鹿眠¶
<pb:KR4h0142_WYG_115-25b>¶
　如此故巢勞逺憶只應頭白是歸年¶
　¶
　¶
　¶
　¶
　¶
　¶
御定厯代題畫詩類卷一百十五¶
