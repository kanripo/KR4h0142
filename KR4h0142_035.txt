# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.369466
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷三十五目録
<pb:KR4h0142_WYG_035-1a>¶
　欽定四庫全書¶
御定歴代題畫詩類卷三十五目録¶
　　故實類¶
　　　射虎圖(明楊慎/)¶
　　　題李廣利伐宛圖(明宋濓/)¶
　　　李陵縣軍遇敵圖(元陳泰/)¶
　　　武帝問日磾圖(宋劉子翬/)¶
　　　題蘇武忠節圖(宋文天祥三首/)¶
<pb:KR4h0142_WYG_035-1b>¶
　　　跋蘇武持節圖(元王惲三首/)¶
　　　蘇武牧羊抱雛圖(元袁桷/)¶
　　　題蘇武牧羊圖(元鄭元祐/)¶
　　　題蘇武牧羊圖(元楊維楨/)¶
　　　蘇武持節圖(元劉詵/)¶
　　　題蘇子卿牧羝圖(明劉炳/)¶
　　　屬國冬牧圖(明程敏政/)¶
　　　題趙子昻蘇武牧羊圖(明謝復/)¶
<pb:KR4h0142_WYG_035-2a>¶
　　牧羊圖(明李麟/)¶
　　蘇李㑹合圖(元范梈/)¶
　　題李陵宴蘇武圖(明劉詵二首/)¶
　　題李陵見蘇武圖(明劉基/)¶
　　蘇李泣别圖(宋劉克莊/)¶
　　題蘇李泣别圖(元戴表元二首/)¶
　　蘇李圖(元戴表元/)¶
　　蘇李相别圖(元程鉅夫/)¶
<pb:KR4h0142_WYG_035-2b>¶
　　蘇李河梁圖(元袁桷/)¶
　　和謝敬徳學士題蘇武泣别圖韻(元許有壬二首/)¶
　　蘇李泣别圖(元陳樵/)¶
　　蘇李泣别圖(明髙啓/)¶
　　題李陵蘇武泣别圖(明鎦炳/)¶
　　李陵泣别圖(明袁凱/)¶
　　子卿泣别圖(明康海/)¶
　　題蘇李泣别圖(明左國璣/)¶
<pb:KR4h0142_WYG_035-3a>¶
　　子卿歸漢圖(金趙秉/)¶
　　蘇武歸朝圖(明丘濬/)¶
　　霍光取璽圖(宋劉子翬/)¶
　　丙相問牛圖(元王惲二首/)¶
　　丙吉問牛圖(元許有壬/)¶
　　丙吉問牛圖(元虞集/)¶
　　分韻賦二疏供帳圖(元吳師道/)¶
　　跋東門祖道圖(元王惲二首/)¶
<pb:KR4h0142_WYG_035-3b>¶
　　題張敞畫眉(元劉詵/)¶
　　張敞畫眉圖(元牟巘/)¶
　　漢成帝幸張禹第宅圖(元王惲/)¶
　　題嚴陵獨釣圖(元掲傒斯/)¶
　　子陵釣圖(元周權/)¶
　　子陵垂釣圖(明魏偁/)¶
　　題無訟堂屏上袁安臥雪圖(宋楊萬里/)¶
　　題袁安臥雪圖(元王惲三首/)¶
<pb:KR4h0142_WYG_035-4a>¶
　　　題袁安臥雪圖(元陶宗儀/)¶
　　　題李唐畫袁安臥雪圖(明張羽/)¶
　　　袁安臥雪(明王越/)¶
　　　合紙屏為小閣畫臥袁訪戴其上名之曰聴雪各¶
　　　　與長句(宋方岳/)¶
　　　題絳帳圖(宋韓駒/)¶
　　　却金圖(明廖道南/)¶
　　　梁父吟扇頭(元元好問/)¶
<pb:KR4h0142_WYG_035-4b>¶
　　　諸葛春耕圖(明程敏政/)¶
　　　題劉先主三顧草廬圖(明王阜/)¶
　　　三顧草廬圖(明唐寅/)¶
　　　題孔明出師表圖(明李堅/)¶
　¶
　¶
　¶
御定歴代題畫詩類巻三十五目録¶
#+PROPERTY: JUAN 卷三十五
<pb:KR4h0142_WYG_035-5a>¶
　欽定四庫全書¶
御定歴代題畫詩類卷三十五¶
　　故實類¶
　　　射虎圖　　　　　　　　　　(明/)楊　慎¶
　錢選好手工白描粉墨丹青色沮喪細觀逸跡迥不俗¶
　氣骨深穩形蕭放中丞此圖開似我行行遊獵極殊狀¶
　漢家昔日李将軍生射猛獸天下聞彎弓半夜没白羽¶
　飛鞚晴晝生黄雲今之圖畫無乃是披巻似覺隂風起¶
<pb:KR4h0142_WYG_035-5b>¶
　積雪慘澹長白山草木蒼乾松漠間將軍身乗大宛馬¶
　從騎亦是驍勇者合圍射虎虎帶箭相持不肯遽相下¶
　虎鬬馬驟兩若飛咆吼欲震長平瓦東海黄公魯卞莊¶
　裴旻舞劒相頡頏古來英英者數子繪事簡䇿傳芬芳¶
　何物少陵愁杜甫短衣南山思射虎老驥伏櫪悲鳴苦¶
　壯士哀歌涙如雨天狼煌芒直威弧安得此輩西滅胡¶
　却走馬蹄報神都為獻單于欵塞圖¶
　　　題李廣利伐宛圖　　　　　　(明/)宋　濂¶
<pb:KR4h0142_WYG_035-6a>¶
貳師城頭沙浩浩貳師城下多白草六千鐵騎隨將軍¶
風勁馬鳴髙入雲師行千里不畏苦戰士難教食黄土¶
上書天子引兵還使者持刀遮玉闗烏孫輪臺善窺伺¶
宛若不降輕漢使璽書昨夜下敦煌太白髙髙正吐芒¶
戍甲重徵十八萬居延少年最翹健殺氣漫漫日月昏¶
邊城冉冉旌旗亂水工决水未絶流旄竿已揭宛王頭¶
執驅校尉青狐裘牝牡三千聚若丘惜哉五原白日晚¶
郅居水急游魂返¶
<pb:KR4h0142_WYG_035-6b>¶
　　李陵縣軍遇敵圖　　　　　　(元/)陳　泰¶
壯哉射虎將軍孫惜哉扼虎邊軍魂旌旗半捲日光薄¶
風吹野水秋無言生降孰與死戰樂天子未負將軍恩¶
陣前八駿血為淚仰面不見咸陽門祁連山頭堆苜蓿¶
將軍多馬今何贖¶
　　武帝問日磾圖　　　　　　　(宋/)劉子翬¶
漢朝人物盡英竒武帝招延盛一時拒諌不能容汲直¶
託孤何至用胡兒¶
<pb:KR4h0142_WYG_035-7a>¶
　　題蘇武忠節圖(三首/)　　　　　(宋/)文天祥¶
忽報忠圖紀嵗華東風吹淚落天涯蘇卿更有歸時國¶
老相兼無去後家烈士喪元心不易達人知命事何嗟¶
生平愛覧忠臣傳不為吾身亦陷車¶
獨伴羝羊海上遊相逢血淚向天流忠貞已向生前定¶
老節須從死後休不死未論生可喜雖生何恨死堪憂¶
甘心賣國人何處曽識蘇公義膽不¶
漠漠浮雲海戍迷十年何事望京師李陵罪在偷生日¶
<pb:KR4h0142_WYG_035-7b>¶
蘇武功成未死時鐵石心存無境變君臣義重與天期¶
縱饒夜久胡塵黑百鍊丹心湼不緇¶
　　跋蘇武持節圖(三首/)　　　　　(元/)王　惲¶
使華往返見交兵老我何嘗繫重輕已分横身膏草野¶
茂陵松柏夢秋聲¶
君臣義合以忠持十九年間節可知邂逅論詩幾侮玩¶
區區才得典諸夷¶
兩行衰淚血霑襟一節酬恩北海深衞律有知慙即死¶
<pb:KR4h0142_WYG_035-8a>¶
更來游説此何心¶
　　蘇武牧羊抱雛圖　　　　　　(元/)袁　桷¶
寒氊齧盡節旄稀野曠風低短草肥忽見嬋娟新月上¶
却疑身似夢中歸¶
　　題蘇武牧羊圖　　　　　　　(元/)鄭元祐¶
飛鴻歴歴度天山何處孤雲是漢關不滴望思臺上血¶
君王猶及見生還¶
　　題蘇武牧羊圖　　　　　　　(元/)楊維楨¶
<pb:KR4h0142_WYG_035-8b>¶
未入麒麟閣時時望帝鄉寄書原有鴈食雪不離羊旄¶
盡風霜節心懸日月光李陵何以别涕淚滿河梁¶
　　蘇武持節圖　　　　　　　　(元/)劉　詵¶
朔雪漫沙幾白羝胡風吹凍滿氊衣少卿駝馬彌山谷¶
何似中郎一節歸¶
　　題蘇子卿牧羝圖　　　　　　(明/)劉　炳¶
穹廬十九年坐臥持漢節歸來滿鬢斑疑帶天山雪¶
　　屬國冬牧圖　　　　　　　　(明/)程敏政¶
<pb:KR4h0142_WYG_035-9a>¶
天山雪花大如席瀚海東頭絶人跡羣羊散落沙磧間¶
齧盡寒氊嵗云夕塞垣孤月十九冬手持節旄歸漢封¶
不知麟閣丹青手曽寫當時憔悴容¶
　　題趙子昻蘇武牧羊圖　　　　(明/)謝　復¶
誰寫漢中郎風流趙子昻雪中持漢節海上牧羝羊氣¶
與風霜勁忠争日月光君為宋家子揮翰亦堪傷¶
　　牧羊圖　　　　　　　　　　(明/)李　麟¶
萬死間闗抗虜塵廿年北海未亡身牧羊不羡彌山富¶
<pb:KR4h0142_WYG_035-9b>¶
仗節惟&KR0184;齧雪貧已分此身甘苜蓿豈知他日畫麒麟¶
河梁相向降奴泣白髪憐看漢老臣¶
　　蘇李㑹合圖　　　　　　　　(元/)范　梈¶
未識沙場苦空曽奉使來詎知羝乳約不抵鴈書迴漢¶
節風霜苦胡笳旦莫哀誰憐太史令心為故人摧¶
　　題李陵宴蘇武圖(二首/)　　　　(元/)劉　詵¶
居延山下馬成羣伎樂聲髙夜入雲初志消磨如衞律¶
殷勤置酒教蘇君¶
<pb:KR4h0142_WYG_035-10a>¶
屬國難酬白髪郎延平誰與弔沙場隴西使者如雲出¶
却要迎歸右校王¶
　　題李陵見蘇武圖　　　　　　(明/)劉　基¶
中原無書羝不乳狐裘䝉戎奈何許老身漢節死生俱¶
地角天涯見明主金鞍駿馬空故人相看一笑増悲辛¶
悲來風沙吹上馬河水東流日西下¶
　　蘇李泣别圖　　　　　　　　(宋/)劉克莊¶
風雲慘悽草樹枯死笳鳴馬嘶弦驚鶻起熟看境色非¶
<pb:KR4h0142_WYG_035-10b>¶
人間祁連山下想如此手持尊酒别故人此生再面真¶
無因胡兒漢兒俱動色路傍觀者為悲辛歸來暗灑茂¶
陵淚子孟少叔方用事白頭屬國冷如冰空使穹廬對¶
忠義茫茫事往賴畫存每愁嵗久縑素昏即今畫亦落¶
人手古意凄凉誰復論¶
　　題蘇李泣别圖(二首/)　　　　　(元/)戴表元¶
弓疲矢盡三千里節敝衣穿十九年流落天涯有離别¶
當時誰擬畫圖傳¶
<pb:KR4h0142_WYG_035-11a>¶
沙雲如雪雪如塵握手相看語語真多少世間無淚面¶
一生錯笑隴西人¶
　　蘇李圖　　　　　　　　　　(元/)戴表元¶
塞北中郎雪滿頭隴西壮士淚沾裘人生百嵗能多少¶
直至如今説未休¶
　　蘇李相别圖　　　　　　　　(元/)程鉅夫¶
漠漠隂風吹草低蕭蕭漢節對羣羝少卿心事原無異¶
家共長安萬里西¶
<pb:KR4h0142_WYG_035-11b>¶
　　蘇李河梁圖　　　　　　　　(元/)袁　桷¶
曾作河梁客山迴溪水灣春看人北上秋見鴈南還¶
　　和謝敬徳學士題蘇武泣别圖韻(二首/)¶
　　　　　　　　　　　　　　　(元/)許有壬¶
死節吾已矣生還又不如天王非太忍臣罪不勝誅¶
親交生别去子復棄遐荒只道還家好還家恨更長¶
　　蘇李泣别圖　　　　　　　　(元/)陳　樵¶
祁連山下空拳折啼烏入夢頭如雪胡越相看十九年¶
<pb:KR4h0142_WYG_035-12a>¶
今日輸心為君説窮兵未必來逺人居(原本/闕)謀(原本闕/二字)¶
可馴天驕萬里來稱臣他年陛下知臣心¶
　　蘇李泣别圖　　　　　　　　(明/)髙　啓¶
丁零海上節毛稀幾望南鴻近塞飛泣盡白頭相别淚¶
少卿留虜子卿歸¶
　　題李陵蘇武泣别圖　　　　　(明/)鎦　炳¶
臣有千古哀覆水一去難再囘臣有三寸舌染絲一黒¶
難再白丈夫瓦裂聲名虧漢不我徳将安為吞聲長哀¶
<pb:KR4h0142_WYG_035-12b>¶
送蘇武忠肝惟有青天知煙沙蕭條壓冰雪心事凄凉¶
淚成血誰憐寃魄老胡塵空有丹心瞻漢闕目斷闗河¶
夕照迷茂陵煙樹草萋萋將身不似雲邊鴈猶得年年¶
故國歸¶
　　李陵泣别圖　　　　　　　　(明/)袁　凱¶
上林木落鴈南飛萬里蕭條使節歸猶有交情兩行淚¶
西風吹上漢臣衣¶
　　子卿泣别圖　　　　　　　　(明/)康　海¶
<pb:KR4h0142_WYG_035-13a>¶
積怨世豈惻感别㑹仍艱置酒話夙昔詎終千萬端歎¶
息淚沾臆徒令摧肺肝昔為雙飛龍今為孤翼鸞丈夫¶
恥㣲諒况爾烈士顔躍馬窖上别欲歸中自難徒切報¶
主恨安悔軍吏言勝負有㣲數奮勵心所安所以君子¶
人不處嫌疑間¶
　　題蘇李泣别圖　　　　　　　(明/)左國璣¶
蘇武天山下吞氊齧雪花誰知寄書鴈飛到漢皇家去¶
日持丹節歸頭滿素華相隨李校尉别淚泣胡沙¶
<pb:KR4h0142_WYG_035-13b>¶
　　子卿歸漢圖　　　　　　　　(金/)趙秉文¶
節旄落盡始歸來白髪龍鍾老可哀猶勝生降不歸漢¶
將軍空有望鄉臺¶
　　蘇武歸朝圖　　　　　　　　(明/)丘　濬¶
茂林煙樹碧蕭疎白首生還志不渝面目依稀猶似昔¶
節旄零落巳無餘歸期不待羝生乳逺信真成鴈寄書¶
頗有幽懐忘未得夢魂時或到穹廬¶
　　霍光取璽圖　　　　　　　　(宋/)劉子翬¶
<pb:KR4h0142_WYG_035-14a>¶
此郎守節固堪論漢璽飄飄亦僅存周勃取將迎代邸¶
霍光持去授皇孫¶
　　丙相問牛圖(二首/)　　　　　　(元/)王　惲¶
牛來近地暑光微深媿調元相業非後世幾人能辨此¶
濘車甘受野人譏¶
休驚宣一父才難歎兩漢調元見是公後世幾人能辨此¶
救時纔得一姚崇¶
　　丙吉問牛圖　　　　　　　　(元/)許有壬¶
<pb:KR4h0142_WYG_035-14b>¶
肥充列鼎健充車厚養專為簿領驅千古清風梓人傳¶
憑誰書繼丙家圖¶
　　丙吉問牛喘圖　　　　　　　　(元/)虞　集¶
少陽用事春猶淺丞相公行問牛喘三公職事知者稀¶
嗟彼徳㣲䝉策免天子有道守四夷中心無為日萬幾¶
逺有荒服近有畿夙夜明哲發裳衣¶
　　分韻賦二疏供帳圖(送王善父司/業致仕歸)　(元/)吳師道¶
長安城東門雜沓送客車客車數百輛髙盖䕃華裾西¶
<pb:KR4h0142_WYG_035-15a>¶
都明主優賢日東海老臣辭位初一家父子信竒事况¶
乃同時還里閭停車下馬坐張次轢牲行酒聊躊躇當¶
時送者亦可喜惜哉名字無人書黄塵漫漫長安路疾¶
走髙才恣馳騖祗見人覓公卿來不見人送公卿去朝¶
衣載東市輓紼歌薤露何如白首樂故居趣賣黄金日¶
供具賢哉疏大夫此事從古無後來復有楊司業昌黎¶
稱是斯人徒王公官與楊公比一旦飄然亦相似髙節¶
清風凛終始喚取良工續畫圖共仰修名炤青史¶
<pb:KR4h0142_WYG_035-15b>¶
　　跋東門祖道圖(二首/)　　　　　(元/)王　惲¶
東門祖帳盛官儀淠淠鸞旗動漢騑燕几道尊籩有踐¶
碧空雲静日重暉飄蕭物表桑榆境洒落人間寵辱機¶
東海西邊兩坵土至今圖畫見宫闈¶
二疏心迹本鴻㝠解紱東還敝屣輕劔履中朝傾百位¶
風雲髙駕渺雙旌問金奚有田廬計歸夢都忘寵辱驚¶
詔獄悖然賢傳死虚勞明主問蕭生¶
　　題張敞畫眉　　　　　　　　(元/)劉　詵¶
<pb:KR4h0142_WYG_035-16a>¶
京兆春風到栁枝翠簾縹緲逺山竒梁鴻亦有齊眉樂¶
不要人間黛緑施¶
　　張敞畫眉圖　　　　　　　　(元/)牟　巘¶
眉嫌臣罪小君王一笑休明日章臺路便面越風流¶
　　漢成帝幸張禹第宅圖　　　　(元/)王　惲¶
王氏當朝久惡譁幸囘天鍳絶萌芽恬然不主天人斷¶
長恨安昌負漢家¶
　　題嚴陵獨釣圖　　　　　　　(元/)掲傒斯¶
<pb:KR4h0142_WYG_035-16b>¶
何事𤣥纁入里閭羊裘暫脱就安車空令太史驚同寢¶
猶把狂奴視報書一出聊為天子重諸公莫道故人疎¶
朝廷自是中興事且教桐江著老&KR0516;¶
　　子陵釣圖　　　　　　　　　(元/)周　權¶
東都熱官手可炙吳儂面似秋江色平生落拓一羊裘¶
七葉貂蟬不堪易功臣盡在雲臺中丹青化作灰塵空¶
先生遺貌乃在此釣竿尚裊桐江風悠悠世事江雲白¶
過眼輕帆自朝夕人間萬古仰孤風天上有星猶是客¶
<pb:KR4h0142_WYG_035-17a>¶
　　子陵垂釣圖　　　　　　　　(明/)魏　偁¶
羊裘那肯換簪纓一曲桐江老此生髙節終扶炎漢祚¶
漁竿不是釣虛名¶
　　題無訟堂屏上袁安臥雪圖　　(宋/)楊萬里¶
雲牕避三伏竹牀横一丈退食急袒跣病身聊偃仰有¶
夢元無夢似想亦非想滿堂變㝠晦寒隂起森爽門外¶
日如焚屏間雪如掌蕭然聳毛髪皎若照襟幌拔地排¶
瑶松倚天立銀嶂遥見幽人廬茅棟壓欲響有客叩柴¶
<pb:KR4h0142_WYG_035-17b>¶
門髙軒隘邨巷剝啄久不聞徙倚覺深悵幽人寐正熟¶
何知有令長誰作臥雪圖我得洗炎瘴¶
　　題袁安臥雪圖(三首/)　　　　　(元/)王　惲¶
曲突無煙雪擁闗引書髙臥自怡顔須知四世三公業¶
不在人情冷煖間¶
突不煙黔雪擁扉一編羲易療朝飢火城莫羡沙堤相¶
論士當觀未遇時¶
窮巷無人與叩闗長安風雪一家寒挺然不為飢驅去¶
<pb:KR4h0142_WYG_035-18a>¶
肯逐時人作熱官¶
　　題袁安卧雪圖　　　　　　　(元/)陶宗儀¶
玉琢芙蓉朶朶開乾坤清氣費詩裁先生一榻髙千古¶
不管門前縣令來¶
　　題李唐畫袁安臥雪圖　　　　(明/)張　羽¶
袁生抱髙節處順以安時杜門不出仕自與塵世辭嵗¶
暮多嚴風積雪盈路岐擁鑪獨髙臥中心還自怡縣令¶
何所聞下車叩茅茨問君胡不出答云恒苦飢慎守固¶
<pb:KR4h0142_WYG_035-18b>¶
窮志相干豈其宜此事没已久緬焉獨馳思披圖三歎¶
息髙風如在兹嗟彼後之人汲汲徇其私¶
　　袁安臥雪　　　　　　　　　(明/)王　越¶
臥雪丰姿入畫清當時令尹亦多情於今縱有袁安在¶
雪裏誰來問死生¶
　　合紙屏為小閣畫臥袁訪戴其上名之曰聴雪各¶
　　　與長句(二首/)　　　　　　　(宋/)方　岳¶
空山十日雪塞門天荒地老無行人蘆花敗絮不堪着¶
<pb:KR4h0142_WYG_035-19a>¶
山石夜裂蒼皮皴竒寒中人僵贔屓樵汲路迷瓶粟既¶
駕風萬鶴危欲仙此腹久無煙火氣家家暖入紅麒麟¶
誰肯問訊推柴荆洛陽令亦可人者惜哉史不書其名¶
此公要亦非知我志士從前例寒餓儻令開口向凡兒¶
寧忍春雷曲肱臥¶
颼颼飀飀風落木淅淅瀝瀝聲撼竹乾坤不起夜開闗¶
一港玻璃四山王我所思兮渺中洲幽懐欲寫誰與詶¶
世間餘子不足語乗興徑上海翁舟未到山隂竟囘櫂¶
<pb:KR4h0142_WYG_035-19b>¶
歘去驟來何草草神交何必面相朋逸韻髙情一如埽¶
寕可一生無此人不可一日無此君襟期何必戴安道¶
玉立寒青自不羣¶
　　題絳帳圖　　　　　　　　　(宋/)韓　駒¶
豈有青雲士而居絳帳間諸生獨何事不上㑹稽山¶
　　却金圖　　　　　　　　　　(明/)廖道南¶
伯起乘車牧郡時却金昏夜敢云私漢庭石室芳名滿¶
清白相傳有四知¶
<pb:KR4h0142_WYG_035-20a>¶
　　梁父吟扇頭　　　　　　　　(元/)元好問¶
盤礴萬古心塊石入危坐青天一明月孤唱誰與和¶
　　諸葛春耕圖　　　　　　　　(明/)程敏政¶
一夜春溪新雨足曉耕已徧前川曲烏犍少脱半犂閒¶
鳥外茸茸草根緑坐愛一株沙栁隂展巻疑聞梁父吟¶
布衣未接隆中聘誰識當年開濟心¶
　　題劉先主三顧草廬圖　　　　(明/)王　阜¶
火星匿輝三光翳當時妖鬼移神器中山華胄左將軍¶
<pb:KR4h0142_WYG_035-20b>¶
仗鉞西南伸大義南陽臥龍天下無枉駕三顧風雲趨¶
草廬傾盖君臣際魚水同心契合初大將荆益三分傑¶
赤壁樓船煙燼滅漢中纉緒帝業成青史煌煌載功烈¶
闗張龍虎皆殞身直以中原仗老臣木牛轉餉關中粟¶
甲馬空思渭北城渭兵十萬揚威武典午滑賊虎成鼠¶
出師二表八陣圖耿耿孤忠照千古¶
　　三顧草廬圖　　　　　　　　(明/)唐　寅¶
草廬三顧屈英雄忼慨南陽起臥龍鼎足未安星又隕¶
<pb:KR4h0142_WYG_035-21a>¶
　陣圖留與浪淘舂¶
　　　題孔明出師表圖　　　　　　(明/)李　堅¶
　永安宫中日欲落榻前面拜遺孤託先皇飲恨臣所知¶
　忍見翠華終劒閣臣身與賊不俱生誓提義旅清中京¶
　汛除九廟光舊物上謝先帝酬忠貞六師戒日臨河渭¶
　曉發披誠表天陛諄諄恢復次第陳縷縷忠肝兼義氣¶
　事闗宫府在相通親賢逺佞先漢隆後王不鍳髙祖訓¶
　累我漢業遭塵䝉漢家賊姓難兩立王業偏安大無策¶
<pb:KR4h0142_WYG_035-21b>¶
　鞠躬盡瘁臣所安利鈍成虧非可臆炎精無光赤灰冷¶
　五丈原頭將星隕牙前長史整旋軍巾幗老奴拜天幸¶
　煌煌二表明丹青文追伊傅光六經留傳人世勸忠盡¶
　呵䕶時有神威靈英雄無命古如此大節堂堂映青史¶
　君不見二十四疏請囘鑾東京留守銜悲死¶
　¶
　¶
御定歴代題畫詩類巻三十五¶
