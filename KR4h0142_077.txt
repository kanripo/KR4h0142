# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.311065
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷七十七目録
<pb:KR4h0142_WYG_077-1a>¶
　欽定四庫全書¶
御定歴代題畫詩類巻七十七目録¶
　　蘭竹類¶
　　　墨竹(宋梅堯臣/)¶
　　　畫墨竹贊(宋黄庭堅/)¶
　　　次韻謝斌老送墨竹十二韻(宋黄庭堅/)¶
　　　荅秦兵部求墨竹(宋王佐才二首/)¶
　　　墨竹(宋白玉蟾/)¶
<pb:KR4h0142_WYG_077-1b>¶
　　　墨竹扇頭(元元好問/)¶
　　　徳和墨竹扇頭(元元好問/)¶
　　　題醉隱墨竹(元王惲二首/)¶
　　　墨竹歌(元王惲/)¶
　　　墨竹(元程鉅夫/)¶
　　　墨竹(元張𢎞範/)¶
　　　墨竹(元袁桷/)¶
　　　墨竹扇頭(元馬祖常/)¶
<pb:KR4h0142_WYG_077-2a>¶
　　題墨竹(元馬祖常/)¶
　　題墨竹(元楊載二首/)¶
　　墨竹(元歐陽𤣥/)¶
　　題墨竹(元宋本/)¶
　　墨竹(元李孝光/)¶
　　書墨竹(元薛漢/)¶
　　求葉仲輿寫墨竹扇靣(元岑安卿/)¶
　　題墨竹(元李祁/)¶
<pb:KR4h0142_WYG_077-2b>¶
　　題趙榮禄墨竹(元倪瓉/)¶
　　墨竹(元倪瓉三首/)¶
　　寫墨竹二枝并題(元劉永之/)¶
　　題墨竹(元劉永之/)¶
　　題墨竹(元陶宗儀/)¶
　　題墨竹(元于立二首/)¶
　　題墨竹(元馬臻二首/)¶
　　題墨竹(明劉基二首/)¶
<pb:KR4h0142_WYG_077-3a>¶
　　墨竹(明陶安/)¶
　　墨竹(明楊基/)¶
　　墨竹(明孫蕡三首/)¶
　　墨竹(明卓敬/)¶
　　題墨竹(明王紳/)¶
　　題墨竹(明金幼孜六首/)¶
　　題墨竹(明林環/)¶
　　墨竹(明陳全/)¶
<pb:KR4h0142_WYG_077-3b>¶
　　墨竹(明商輅三首/)¶
　　墨竹(明李東陽/)¶
　　墨竹(明黄仲昭/)¶
　　墨竹(明吴寛/)¶
　　題墨竹(明徐渭二首/)¶
　　謝子舟為予作風雨竹(宋黄庭堅/)¶
　　再用前韻詠子舟所作竹(宋黄庭堅/)¶
　　題文與可風雨墨竹(元袁桷/)¶
<pb:KR4h0142_WYG_077-4a>¶
　　湘江風雨畫竹(明謝承舉/)¶
　　上都客舍士𢎞為作風竹(元袁桷/)¶
　　題李士𢎞學士畫明復齋風竹(元袁桷/)¶
　　息齋風竹圖(元馬祖常/)¶
　　題張氏風竹圖(元陳旅/)¶
　　龍門公墨竹風煙夕翠(元元好問二首/)¶
　　子昂風竹横披(元宋褧/)¶
　　墨竹(金龎鑄三首/)¶
<pb:KR4h0142_WYG_077-4b>¶
　　墨竹(元袁桷四首/)¶
　　墨竹(元貢師泰四首/)¶
　　題雨竹(元陳旅/)¶
　　題倪氏雨竹(元陳旅/)¶
　　虞勝伯畫雨竹(元鄭元祐/)¶
　　題宋王孫雨竹(元郯韶/)¶
　　雨竹圖(元吴師道/)¶
　　張雲門雨竹(元唐肅/)¶
<pb:KR4h0142_WYG_077-5a>¶
　　王子明求題髙侍郎雨竹(元張雨/)¶
　　題雨竹(明髙啓/)¶
　　題雨竹(明劉崧二首/)¶
　　題雨竹(明王紱/)¶
　　題雨竹(明趙廸/)¶
　　題雨竹圖(明倪敬/)¶
　　雨竹(明李日華/)¶
　　雨竹(明徐渭/)¶
<pb:KR4h0142_WYG_077-5b>¶
　　瀟湘雨意圖(明熊直/)¶
　　萬竿煙雨圗(元歐陽𤣥/)¶
　　題萬竿煙雨(圗明林環/)¶
　　題萬竿煙雨圖(明金幼孜/)¶
　　萬竿煙雨圖(明吕淵/)¶
　　煙雨萬竿圖(明王越/)¶
　　煙雨竹圖(明樊阜/)¶
　　煙雨萬竿圗(明僧麟洲/)¶
<pb:KR4h0142_WYG_077-6a>¶
　　題劉廷問舍人所藏夏仲昭太常晴雨二竹(明程/)¶
　　　(敏政二首/)¶
　　過華叔瑞草堂寫晴竹於壁上(明王紱/)¶
　　晴竹(明李日華/)¶
　　露竹(元吴鎮/)¶
　　題趙師舜所藏雪竹圖(元虞集/)¶
　　寄相仲積求觀鄭北山雪竹賦并畫巻(元吴萊/)¶
　　李仲賓雪竹(元張雨/)¶
<pb:KR4h0142_WYG_077-6b>¶
　　題雪竹(明劉泰/)¶
　　題屈處誠雪竹(明陸深/)¶
　　雪竹(明徐渭/)¶
　　題李學士嫩竹圖(元陳旅/)¶
　　題白巖新竹卷(明楊旦/)¶
　　寫新竹(明李日華/)¶
　　萬竹圖(元歐陽𤣥/)¶
　　題萬竹圖(元張天英/)¶
<pb:KR4h0142_WYG_077-7a>¶
　　　叢竹圖(元鄭元祐/)¶
　　　寫墨竹一枝(元劉永之/)¶
　　　一枝竹圗(元陳旅/)¶
　　　一葉竹為竹叟禪師作(元吴鎮/)¶
　　　題濃淡竹(元劉詵/)¶
　　　題畫鈎勒竹(元陳基/)¶
　　　畫鈎勒竹(明陳昌/)¶
　　　斑竹圖(明方孝孺/)¶
<pb:KR4h0142_WYG_077-7b>¶
　　　畫孤竹(明丘濬/)¶
　　　畫映水竹枝(明李日華/)¶
　　　題畫竹染緑色(明徐渭/)¶
　¶
　¶
　¶
　¶
御定厯代題畫詩類巻七十七目録¶
#+PROPERTY: JUAN 卷七十七
<pb:KR4h0142_WYG_077-8a>¶
　欽定四庫全書¶
御定歴代題畫詩類巻七十七¶
　　蘭竹類¶
　　　墨竹　　　　　　　　　　　(宋/)梅堯臣¶
　許有盧娘能畫竹重抺細拖神且速如將石上蕭蕭枝¶
　生向筆間天意足戰葉斜尖㸃映間透勢虚粘斷還續¶
　粉節中心豈可知淡墨分明在君目¶
　　　畫墨竹賛　　　　　　　　　(宋/)黄庭堅¶
<pb:KR4h0142_WYG_077-8b>¶
　人有嵗寒心乃有嵗寒節何能貌不枯虚心聽霜雪¶
　　　次韻謝斌老送墨竹十二韻　　(宋/)黄庭堅¶
　古今作生竹能者未十輩吳生勒枝葉筌宷逺不逮江¶
　南鐵鉤鎖最許誠懸㑹燕公灑墨成落落與時背譬如¶
　刳心松中有嵗寒在湖州三百年筆與前哲配規模轉¶
　銀鈎幽賞非俗愛披圖風雨入咫尺莽蒼外吾子學湖¶
　州師逸功已倍有來竹四幅冬夏生變態預知更入神¶
　後岀遂無對吾詩被壓倒物固不兩大¶
<pb:KR4h0142_WYG_077-9a>¶
　　答秦兵部求墨竹(二首/)　　　　(宋/)王佐才¶
夜到茅亭近竹籬影垂寒月下苔墀吟餘未嬾蕭踈興¶
曽寫離披一兩枝¶
墨傳髙節未為精虚辱佳篇拂素屏不敢持毫強羞縮¶
喜公心已厭丹靑¶
　　墨竹　　　　　　　　　　　(宋/)白玉蟾¶
虚舟惠我一墨竹紙上森森一枝玉展向庭前與鶴㸔¶
今宵不許枝頭宿¶
<pb:KR4h0142_WYG_077-9b>¶
　　墨竹扇頭　　　　　　　　　(元/)元好問¶
嫩香新粉玉交加小筆風流自一家只欠雪溪王處士¶
醉來肝肺出枯槎¶
　　徳和墨竹扇頭　　　　　　　(元/)元好問¶
靜裏離離新粉動時細細清香明月清風自在紅塵白¶
日何妨¶
　　題醉隱墨竹(二首/)　　　　　　(元/)王　惲¶
清溪映竹竹連雲冉冉晴梢醉墨新却為嵗寒心事苦¶
<pb:KR4h0142_WYG_077-10a>¶
煖煙濃淡要横陳¶
露梢風葉喜晴春醉埽吟看卧竹根欲見此君生意盛¶
滿川煙雨半龍孫¶
　　墨竹歌　　　　　　　　　　(元/)王　惲¶
吾生愛竹兼嗜石手不能書漫成癖憶從林下七賢游¶
終日摩挲弄寒碧山河一自隔黃壚塵土填淤百憂集¶
得君此畫忽灑然元氣淋漓障猶濕滿空月露下寒梢¶
人去山隂鎖幽寂又如湘妃廟前風雨晴翠袖紛披山¶
<pb:KR4h0142_WYG_077-10b>¶
鬼泣幾竿迸出太古崖老節霜欺初不惜表將一片嵗¶
寒心不與繁華競朝夕東欄牡丹鶴翎紅西沼芙蓉紺¶
珠色歌鍾傾國樂芳年以色事人能幾日何如鴨江居¶
士詩骨清而臞手種此君忘肉食不須拄杖敲人門萬¶
斛清風破牎北月中看竹埽秋影妙得於心發之筆興¶
來落紙出意表擬學湖州滅形迹嗚呼湖州已矣蕭郎¶
逺今代名家淡游客君不見李杜文章萬丈光一日齊¶
名偉髙適¶
<pb:KR4h0142_WYG_077-11a>¶
　　墨竹　　　　　　　　　　　(元/)程鉅夫¶
舊篠斜依石新梢怒出林平生讀書處手種盡成隂¶
　　墨竹　　　　　　　　　　　(元/)張𢎞範¶
麝墨芸香小玉叢澹煙横月翠玲瓏小屏春鎖緑牕夢¶
也勝湖江煙雨中¶
　　墨竹　　　　　　　　　　　(元/)袁　桷¶
蘆葉不禁秋色柳枝那觧春聲醉閱小牕横幅風回雨¶
轉雲清¶
<pb:KR4h0142_WYG_077-11b>¶
　　墨竹扇頭　　　　　　　　　(元/)馬祖常¶
冰紈已却暑况此碧琳琅好伴玉麈尾凉颸滿髙堂¶
　　題墨竹　　　　　　　　　　(元/)馬祖常¶
山雨瀟瀟濕翠旌雲中仙度鳳吹笙苔衣坐滿空林石¶
放鶴歸來獨自行¶
　　題墨竹　　　　　　　　　　(元/)楊　載¶
嶰谷隂寒石如鐵二龍僵立露骨節春雷動地萬物活¶
畏汝飛騰衝石裂攅靑聚緑生巖幽海濤聲引風颼颼¶
<pb:KR4h0142_WYG_077-12a>¶
年年三伏林下卧白晝憀慄如深秋¶
　　題墨竹(為鄭/尊師)　　　　　　　　(元/)楊　載¶
風味既澹泊顔色不娬媚孤生崖谷間有此凌雲氣¶
　　墨竹　　　　　　　　　　　(元/)歐陽𤣥¶
數枝淡淡與濃濃垂葉應無靃靡容玉立滿身都是雨¶
無人能識葛陂龍¶
　　題墨竹　　　　　　　　　　(元/)宋　本¶
可人家住篔簹谷明月清風十萬竿一自玉山相見後¶
<pb:KR4h0142_WYG_077-12b>¶
滿庭淸影夢髙寒¶
　　墨竹　　　　　　　　　　　(元/)李孝光¶
蒼髥老翁鱗甲香力能拔山補青岡池邊日日吐雲雨¶
道人牀敷夜氣凉道人嗜唾莫敕嬲阿翁勸爾以一觴¶
天邊石上有髥客看汝巉龍頭角長¶
　　書墨竹　　　　　　　　　　(元/)薛　漢¶
當年文湖州愛竹骨已朽秖今髙李筆可繼湖州後何¶
人裂霜紈寫此三五葉想見翠琅玕蕭然挺清節¶
<pb:KR4h0142_WYG_077-13a>¶
　　求葉仲輿冩墨竹扇面　　　　(元/)岑安卿¶
此君一日不可無子猷篤愛心歡愉延平官舍斬伐餘¶
稽山倦客心煩紆先生抛官南海來胸中丘壑爭崔嵬¶
筆端造化奪天巧籜龍一夜驚春雷素絹團團剪秋月¶
願染𤣥霜冩幽絶蕭然便覺風雨生頃刻淸寒屏炎熱¶
昔時與可稱絶倫息齋近世尤逼真我持此扇出門去¶
要使襪材咸萃君¶
　　題墨竹　　　　　　　　　　(元/)李　祁¶
<pb:KR4h0142_WYG_077-13b>¶
偃榦横穿石騰梢上拂雲定知風雨夜迢遞更思君¶
　　題趙榮禄墨竹　　　　　　　(元/)倪　瓚¶
縁江修竹巧臨摹慘淡松煙忽若無亂葉寫空分向背¶
寒流篆石共縈紆春渚雲迷思鼓瑟靑厓月落聽啼烏¶
誰憐文采風流意漫賞丹靑沒骨圖¶
　　墨竹　　　　　　　　　　　(元/)倪　瓉¶
明月臨虚幌疎篁舞翠鸞獨吟苔石上霜葉媚天寒¶
　　題墨竹(送顧克善府/判之髙郵)　　　　　(元/)倪　瓉¶
<pb:KR4h0142_WYG_077-14a>¶
髙郵古淮甸世産不乏賢顧君徃佐郡才華當妙年歌¶
詩隱金石八音以相宣侈哉錦囊句雅甚朱絲絃而此¶
艱虞際撫事一愴然饑者易為食君能念顛連何以贈¶
子行墨君霜節堅¶
　　寫墨竹(贈顧/友善)　　　　　　　　(元/)倪　瓚¶
顧伯末𣲖隱君子林居江濆古東里澡身潔行讀書史¶
思友天下之善士緑竹猗猗蔚材美獨立不懼羣不倚¶
長吟揮毫為君起冩其形模惟肖似諒哉直清可以比¶
<pb:KR4h0142_WYG_077-14b>¶
　　寫墨竹二枝并題(與章/子愚)　　　　(元/)劉永之¶
落日洞庭西曾聞唱竹枝十年江海别風雨漫相思¶
　　題墨竹　　　　　　　　　　(元/)劉永之¶
新雨收金玦輕風轉玉環截筒為九寸吹向武夷山¶
　　題墨竹　　　　　　　　　　(元/)陶宗儀¶
把燭倩官奴姢姢入畫圖秋聲風雨外照見碧珊瑚¶
　　題墨竹　　　　　　　　　　(元/)于　立¶
種竹滿山阿蕭蕭風雨多㑹當成翠實鳴鳳一來過¶
<pb:KR4h0142_WYG_077-15a>¶
　　題墨竹　　　　　　　　　　(元/)于　立¶
先生舊隱鑑湖曲無數琅玕遶屋生蕭蕭六月動秋思¶
不是風聲即雨聲¶
　　題墨竹　　　　　　　　　　(元/)馬　臻¶
拂雲標格嵗寒心墨色分隂重又輕不似渭川千畆緑¶
只和風雨作秋聲¶
　　墨竹　　　　　　　　　　　(元/)馬　臻¶
墨光浮潤拂新梢尚憶清風遶銳毫安得滿林生練實¶
<pb:KR4h0142_WYG_077-15b>¶
鳳巢丹穴正嗷嗷¶
　　題墨竹　　　　　　　　　　(明/)劉　基¶
蒼梧山下無窮竹盡是湘妃淚種成煙雨不銷千古恨¶
珮環虚度九秋聲見愁牧豎乗時伐可待伶倫學鳳鳴¶
獨立凄凉對圖畫為君惆悵一沾纓¶
　　題墨竹　　　　　　　　　　(明/)劉　基¶
風梢舞空煙露葉滴晴月折取寄情人感此嵗寒節¶
　　墨竹　　　　　　　　　　　(明/)陶　安¶
<pb:KR4h0142_WYG_077-16a>¶
煙雨空濛翠影雙滿林清氣逼寒江雲間禁直靑綾夜¶
一片秋聲起𤨏牕¶
　　墨竹　　　　　　　　　　　(明/)楊　基¶
煙梢忽縱横風葉屢偃仰一榻卧山中靜聽秋雨響¶
　　墨竹(三首/)　　　　　　　　　(明/)孫　蕡¶
洞庭春盡水溶溶錦瑟輕寒起卧龍行客欲投蒼水珮¶
亂雲遮斷九疑峰¶
誰拈秃筆冩凄迷亂石横江碧玉低猶記畫船初泊岸¶
<pb:KR4h0142_WYG_077-16b>¶
落花時節郭公啼¶
葳蕤萬玉曉撐風應是清溪野水東更畫接䍦顛倒著¶
嫩凉添我緑隂中¶
　　墨竹　　　　　　　　　　　(明/)卓　敬¶
洞庭木落水生波斜月虚牎露氣多虞帝不歸秋色晚¶
滿江煙雨泣湘娥¶
　　題墨竹　　　　　　　　　　(明/)王　紳¶
瀟湘江上暮雲迷落日無人翠羽低艤櫂黄陵廟前宿¶
<pb:KR4h0142_WYG_077-17a>¶
一篷春雨鷓鴣啼¶
　　題墨竹(二首贈貢/士鄒觀)　　　　　　(明/)金幼孜¶
虚心秉髙潔不受一塵侵五月清溪上蕭蕭風滿林¶
挺挺瀟湘玉平生意獨躭玉堂風雨夜思爾隔江南¶
　　題墨竹(四首寄趙/君公復)　　　　　　(明/)金幼孜¶
猗猗緑如簀飄拂青雲端炎光不到地颯颯江風寒¶
瀟灑渭川上數竿凈如許秋思滿江南寒煙淡疎雨¶
幽貞不可變嵗久色逾好夫君渺湘南冰霜慎自保¶
<pb:KR4h0142_WYG_077-17b>¶
新梢出林表可儗青琅玕應知晚節至結實待鳳鸞¶
　　題墨竹　　　　　　　　　　(明/)林　環¶
森森萬玉翠含滋渾似瀟瀟雨後時吹斷玉簫寒月白¶
一庭清影鳳來遲¶
　　墨竹　　　　　　　　　　　(明/)陳　全¶
月白三湘秋河明上池水夜半玉簫寒靑鸞忽驚起¶
　　墨竹(二首為戴/震先生題)　　　　　　　(明/)商　輅¶
一林蒼玉發新梢彷彿朝陽見鳳毛勁直不隨霜雪變¶
<pb:KR4h0142_WYG_077-18a>¶
也應素節養來髙¶
淡墨何年冩此君牕前彩鳳見來頻虛心不改嵗寒意¶
為有清風是故人¶
　　墨竹(為李都/督賦)　　　　　　　　(明/)商　輅¶
直節真心異衆葩數竿蒼翠拂牕紗江南嵗晚氷霜少¶
日報平安逹帝家¶
　　墨竹　　　　　　　　　　　(明/)李東陽¶
翠珮瑶環昨夜風渚雲飛盡楚王宮靑娥舞罷婆娑曲¶
<pb:KR4h0142_WYG_077-18b>¶
人在空山月影中¶
　　墨竹(為林信/傳賦)　　　　　　　　(明/)黃仲昭¶
蘢葱翠玉擅風標白石清泉伴寂寥安得伶倫裁鳳管¶
五雲深處和簫韶¶
　　墨竹　　　　　　　　　　　(明/)吴　寛¶
深林不减篔簹谷亂影都歸丈八溝最愛長竿如緑玉¶
何年去上釣魚舟¶
　　題墨竹(二首/)　　　　　　　　(明/)徐　渭¶
<pb:KR4h0142_WYG_077-19a>¶
嫩篠捎空碧髙枝梗太清總看奔逸勢猶帶早雷驚¶
當其㝷丈節數寸蛇與蟬化工無筆墨个字冩靑天¶
　　謝子舟為予作風雨竹　　　　(宋/)黄庭堅¶
子舟詩書客畫手睨前輩挹袂拍其肩餘力左右逮摩¶
拂造化鑪經營鬼神㑹光煤疊亂葉與世作者背看君¶
回腕筆猶喜漢儀在嵗寒十三夲與可可追配小山蒼¶
苔面突兀謝憎愛風斜兼雨重意出筆墨外吾聞絶一¶
源戰勝自十倍榮枯轉時機生死付交態狙公倒七芧¶
<pb:KR4h0142_WYG_077-19b>¶
勿用嗔喜對此物當更工請以小喻大¶
　　再用前韻詠子舟所作竹　　　(宋/)黄庭堅¶
森削一山竹壯士十三輩自干雲天去草芥肯下逮虚¶
心聽造物顛沛風雲㑹榮枯偶同時終不相棄背誰云¶
湖州沒筆力今尚在阿荃雖墨妙好以桃李配國工裁¶
主意冷淡恐不愛子舟落心畫榮觀不在外耆年道機¶
熟増勝當更倍祖述今百家小紙弄姿態雖云出湖州¶
巻置嬾開對非公筆如椽孰能為之大¶
<pb:KR4h0142_WYG_077-20a>¶
　　題文與可風雨墨竹　　　　　(元/)袁　桷¶
妙筆抉天巧黒雲參差髙偃疑受雨深俊欲凌風翺颯¶
爽隨巻舒清凉㪚塵囂湛湛不受暑靈籟虚牎號緬懐¶
文湖州玉雪人中豪想此磅礴時葆光觧天&KR0802;老僧道¶
機熟形影隨目逃持以深贈之生意窮秋毫髙齋夜氣¶
寂定囘起層濤¶
　　湘江風雨畫竹　　　　　　　(明/)謝承舉¶
雲深蘭露泣雙鬟獺髓流香翠㸃斑一望蒼煙三萬里¶
<pb:KR4h0142_WYG_077-20b>¶
不知何處九疑山¶
　　上都客舍士𢎞為作風竹　　　(元/)袁　桷¶
門巷泥深笑獨清此君瀟灑未忘情無端昨夜風花急¶
却送秋聲作雨聲¶
　　題李士𢎞學士畫明復齋風竹　(元/)袁　桷¶
虚聲出素壁冷冷天地秋矧此三伏凉居然索重裘盪¶
摩神光旋戛擊𤣥露浮浩蕩白玉京頃刻瀟湘洲昂昂¶
貟嶠仙筆底寒颼颼髙齋襲道氣深根淡無求¶
<pb:KR4h0142_WYG_077-21a>¶
　　息齋風竹圗(道士華山隱得/之命予賦之)　　(元/)馬祖常¶
徃年家住篔簹谷丹鸞之實美如粟𤣥雲翻空下深靚¶
昆吾寳刀削秋玉石衣漬錦侵書光風微粉墮生細香¶
琳館瑶臺九天近夜寒笙磬聲鏘鏘萬斛蒼煙鬱江雨¶
二妃彈瑟瀟湘浦郫筒蜀酒亦堪沽蟠石雙杖令誰取¶
河朔嵗晏氷為梁羣木鱗皴臨雪霜遲汝狂飇莫吹裂¶
截管他年侑帝觴¶
　　題張氏風竹圖　　　　　　　(元/)陳　旅¶
<pb:KR4h0142_WYG_077-21b>¶
湘江風捲白頭波北渚雲深帝子過欲采瓊芳渡江去¶
翠衫輕薄曉寒多¶
　　龍門公墨竹風煙夕翠(二首/)　　(元/)元好問¶
渭川東望水雲寛雨潤煙濃下筆難今日龍門圗上看¶
蕭郎只合老荒寒¶
煙梢露葉捲秋山揮灑縱横意自閒莫問筆頭龍未化¶
看看霖雨滿人間¶
　　子昻風竹横披　　　　　　　(元/)宋　褧¶
<pb:KR4h0142_WYG_077-22a>¶
筆意出天機翛然仰復低稍須風勢定應有鳯來棲¶
　　墨竹(三首/)　　　　　　　　　(金/)龎　鑄¶
　　　隔溪煙雨圖¶
一溪流水玉姢姢溪上修篁接莫煙誰倩能詩文與可¶
筆端移得小江天¶
　　　秋風驟雨圗¶
瀰川急雨暗秋空無限琅玕淡墨中劒甲摐摐軍十萬¶
欲將貔虎戰斜風¶
<pb:KR4h0142_WYG_077-22b>¶
　　　春雷起蟄圗¶
千梢萬葉玉玲瓏枯槁叢邊緑轉濃待得春雷驚蟄起¶
此中應有葛陂龍¶
　　墨竹(四首/)　　　　　　　　　(元/)袁　桷¶
　　　老竹¶
謇謇凌雲志霜餘節更存春風宜管領生意屬兒孫¶
　　　嫩竹¶
奮雷初出地承露己凌煙願從朝元駕為旄拂九天¶
<pb:KR4h0142_WYG_077-23a>¶
　　　風竹¶
直道犯無隱虚心明且清側身思逺舉巖壑飬深情¶
　　　雨竹¶
曉沐換新緑萬采成空塵守墨心不緇同𤣥道彌真¶
　　墨竹(四首/)　　　　　　　　　(元/)貢師泰¶
　　　風竹¶
欹枕夢江濤瀟湘生晚緑二妃邈何許千里一黄鵠¶
　　　雨竹¶
<pb:KR4h0142_WYG_077-23b>¶
雙鳳浴瑶池毛羽空翠滴仙人騎上天但見遼海碧¶
　　　老竹¶
蒼龍在海上千載蛻神窟忽然凌空飛鱗甲耀白日¶
　　　嫩竹¶
文苞觧晴日纖粉落輕飇青鸞忽飛起牎户自蕭蕭¶
　　題雨竹　　　　　　　　　　(元/)陳　旅¶
江上鷓鴣留客住黄陵廟下泊船時一林春雨垂垂緑¶
消得晴風爛熳吹¶
<pb:KR4h0142_WYG_077-24a>¶
　　題倪氏雨竹　　　　　　　　(元/)陳　旅¶
落日楚江深鷓鴣啼逺林相思不可見池上寫春隂¶
　　虞勝伯畫雨竹　　　　　　　(元/)鄭元祐¶
渭川煙雨緑漪漪公子飛雲出硯池萬箇青琅秋一抺¶
髙梢特聳鳳凰枝¶
　　題宋王孫雨竹　　　　　　　(元/)郯　韶¶
閟閣春寒寫素屏兩枝如玉立亭亭分明自注銀潢水¶
白日天階洗鳳翎¶
<pb:KR4h0142_WYG_077-24b>¶
　　雨竹圖　　　　　　　　　　(元/)吴師道¶
千年舜妃淚一幅湘川雨掩巻不忍題余心正懷古¶
　　張雲門雨竹　　　　　　　　(元/)唐　肅¶
龍駕飛來帝子雙春雲漠漠暗湘江江神啟路霏靈雨¶
濕透前頭翡翠幢¶
　　王子明求題髙侍郎雨竹　　　(元/)張　雨¶
雨立脩篁似㦸枝墨君留影故僛僛房山祇憶巴山夜¶
及見官奴把燭時¶
<pb:KR4h0142_WYG_077-25a>¶
　　題雨竹　　　　　　　　　　(明/)髙　啓¶
巫峽雲連湘水低行人路滑畏深泥不見朝陽鳴鳳至¶
春隂日日鷓鴣啼¶
　　題雨竹圖　　　　　　　　　(明/)劉　崧¶
怪石凝雲氣横枝浥露香故人𣺌何許秋意滿瀟湘¶
　　題雨竹　　　　　　　　　　(明/)劉　崧¶
滄波石面晚隂凉翠篠姢姢過雨香何許鷓鴣啼不斷¶
黄陵祠下是三湘¶
<pb:KR4h0142_WYG_077-25b>¶
　　題雨竹　　　　　　　　　　(明/)王　紱¶
髙軒置酒延夕曛眼前知己無如君枯腸醉後有芒角¶
手揮髙節凌靑雲圖成自覺精靈聚素壁俄然儀鳳羽¶
擬得秋深直造來剪燭連牀聽風雨¶
　　題雨竹　　　　　　　　　　(明/)趙　迪¶
黄陵日已昏蕭瑟凉飇起殘雨挂空江溟濛若千里暝¶
色夕鳥前寒聲暮猿裏應知葉上秋盡入湘潭水¶
　　題雨竹圖　　　　　　　　　(明/)倪　敬¶
<pb:KR4h0142_WYG_077-26a>¶
鷓鴣啼斷雨毿毿獨倚欄杆酒半酣威鳳不來秋已老¶
暮雲凝碧暗湘南¶
　　雨竹　　　　　　　　　　　(明/)李日華¶
䙰褷紫鳳毛瑶階沐春雨玉簫聲未沈似聽幽人語¶
　　雨竹　　　　　　　　　　　(明/)徐　渭¶
天街夜雨翻盆注江河漲滿山頭樹誰家園内有竒事¶
蛟龍濕重飛難去¶
　　瀟湘雨意圗　　　　　　　　(明/)熊　直¶
<pb:KR4h0142_WYG_077-26b>¶
萬竹叢深日未晡寒江煙雨翠糢糊東風無限瀟湘意¶
却倚篷牎聽鷓鴣¶
　　萬竿煙雨圗　　　　　　　　(元/)歐陽𤣥¶
森森萬木種清和奈此霏㣲煙雨何千古首陽宗二墨¶
清風又似不湏多¶
　　題萬竿煙雨圖　　　　　　　(明/)林　環¶
濕雲凝煙吹不起寒影半沈湘江水湘妃瑶瑟悲夜長¶
㪚作雨聲蒼茫裏杜鵑怨春春始歸新妝翠袖啼娥眉¶
<pb:KR4h0142_WYG_077-27a>¶
愁魂飛去人不知鸞珮墜地揺參差披圖却憶長相思¶
扁舟落日零陵祠¶
　　題萬竿煙雨圖(贈康/知事)　　　　　(明/)金幼孜¶
萬玉碧毿毿煙深雨氣涵鷓鴣啼日暮客思滿江南¶
　　萬竿煙雨圖(為童僉/憲題)　　　　　(明/)吕　淵¶
君不聞淇水隈煙籠萬箇緑猗猗又不聞湘江曲雨過¶
千竿齊挺玉淇水湘流各一方遥遥相隔千里長君胡¶
巧將縮地訣併作無邊煙雨鄉鷓鴣聲近黄陵廟山接¶
<pb:KR4h0142_WYG_077-27b>¶
九疑猿夜叫少年曽記畫船經百咏新題隨口道今日¶
看圖憶少年老懷衰鬢兩茫然縱有琅玕可人景愧無¶
珠玉驚人篇聞君愛竹㡬成癖沙土南金灰白璧閒來¶
酣聽戛鏗音靜裏飽觀蒼翠色君兮君兮聽我歌江上¶
年年風雨多竹花零落碧雲冷奈爾鳳饑無食何¶
　　煙雨萬竿圖(為松陵曹/少誠作)　　　　(明/)王　越¶
瀟瀟南下路漫漫薄暮歸來倚棹看疎雨淡煙秋一片¶
滿江飛翠濕衣寒¶
<pb:KR4h0142_WYG_077-28a>¶
　　煙雨竹圖　　　　　　　　　(明/)樊　阜¶
九疑矗沓濕翠迷浦溆黯黯黄陵西霏英沆漭鬬纎裊¶
咽澁鷓鴣凉月低石壇羃歴苔痕紫冷沁羽幢吹不起¶
蕊牎瓊館隔離宫鸞尾參差蘸江水千年舊恨餘斑斑¶
幽叢珮玉寒䦨珊膩粉粘枯亂紛馥南巡帝子何時還¶
瑶瑟聲沈天欲曙女郎蹋歌過江去扁舟杳𣺌弔靈均¶
脈脈流澌無覓處¶
　　煙雨萬竿圖　　　　　　　　(明/)僧麟洲¶
<pb:KR4h0142_WYG_077-28b>¶
空江秋雨又秋風疑殺山前路不通多少黄陵莎草恨¶
盡情歌在竹枝中¶
　　題劉廷問舍人所藏夏仲昭太常晴雨二竹(二首/)¶
　　　　　　　　　　　　　　　(明/)程敏政¶
太常醉搦紫宣毫不冩李王金錯刀閣舍朝囘巻簾處¶
楚江風雨戰秋濤¶
舊宅依稀練水傍古墩幽竹自成行披圗却似身重到¶
刺眼翛翛鳳尾長¶
<pb:KR4h0142_WYG_077-29a>¶
　　過華叔瑞草堂冩晴竹於壁上　(明/)王　紱¶
我愛君家逺城郭遶簷竹色侵簾幙醉中揮翰冩晴梢¶
湘雲一剪春隂薄看來頓覺風氣清耳邊恍若聞秋聲¶
嘯歌到晚不歸去髙卧翠隂呼月明¶
　　晴竹　　　　　　　　　　　(明/)李日華¶
新粉指可拭舊靑玉不如翠葆何方來奕奕迎仙姝¶
　　露竹　　　　　　　　　　　(元/)吴　鎮¶
晴霏光煜煜皎日影曈曈為問東華塵何如北牎風¶
<pb:KR4h0142_WYG_077-29b>¶
　　題趙師舜所藏雪竹圖　　　　(元/)虞　集¶
鳳凰臺畔竹猗猗别出參差玉一枝閱盡雪霜心似鐡¶
髙風惟許嵗寒知¶
　　寄相仲積求觀鄭北山雪竹賦并畫巻¶
　　　　　　　　　　　　　　　(元/)吴　萊¶
古人不可作雪竹有竒思鄭公詠騷詞或者攻繪事向¶
來拈筆間才士巧相值誰從嵗寒窺便得瑚璉器東國¶
正擾攘靖康更無二上天忽同雲大地惟朔吹𤣥隂知¶
<pb:KR4h0142_WYG_077-30a>¶
已凝積羽忍不墜狂曽鵞炙求困及蟻漿饋離明乃煌¶
煌勁節特一致秦關収甲兵蜀閫擁竒幟毎疑一寸心¶
長挺千畞翠學行尚吾時窮逹等墨戲相君本彌甥年¶
耄常拭眥自應守遺文重襲在篋笥滿山蒼竹林凡木¶
緫顦顇因之寄君詩為灑懐古淚¶
　　李仲賔雪竹　　　　　　　　(元/)張　雨¶
斷縑黯淡何人墨四十年前老薊丘向使戴家多種竹¶
雪中那肯便回舟¶
<pb:KR4h0142_WYG_077-30b>¶
　　題雪竹　　　　　　　　　　(明/)劉　泰¶
雪霽湘川絶㸃埃冷枝寒葉脆難開舜妃昨夜遊何處¶
騎得翩翩白鳳囘¶
　　題屈處誠雪竹　　　　　　　(明/)陸　深¶
蕭蕭雲物滿堂寒屈老風神向筆端帶雪琅玕三百箇¶
蔣家徑裏見袁安¶
　　雪竹　　　　　　　　　　　(明/)徐　渭¶
山中雪厚沒人腰城瓦猶堆尺五髙壓損青蛇三百萬¶
<pb:KR4h0142_WYG_077-31a>¶
起烘冰兔埽雙梢¶
　　題李學士嫩竹圖　　　　　　(元/)陳　旅¶
楚雨初晴野水生新篁落粉鷓鴣鳴洞庭春去湘娥老¶
緱嶺人吹紫玉笙¶
　　題白巖新竹巻　　　　　　　(明/)楊　旦¶
淸影離離半牕竹浥露凝煙翠堪掬託根此地何孤髙¶
絶勝山阿并水澳月姊故故夜深來冩出此君真靣目¶
賦形不入草木流勁節虚心自天育締盟誰共嵗寒三¶
<pb:KR4h0142_WYG_077-31b>¶
迸地如陳爻位六結實終期鳳鳥棲敲風應遣詩魔伏¶
主人觴詠有餘興滿院緑隂濃入屋門墻豈無桃與李¶
奈此春華零落速眼看稚子又生孫厚植深培為君祝¶
勛庸次第收汗靑懸賞旌功安用卜¶
　　冩新竹　　　　　　　　　　(明/)李日華¶
雨過春坡一尺泥玉芽迸出筯頭齊蜻蜓翅薄蜂鬚短¶
緑影差差野日西¶
　　萬竹圗　　　　　　　　　　(元/)歐陽𤣥¶
<pb:KR4h0142_WYG_077-32a>¶
露壓煙梢整復斜有時風定翠交加閒身幸老清平世¶
喜見鵷雛待竹花¶
　　題萬竹圗　　　　　　　　　(元/)張天英¶
逺近隂晴玉萬竿渭川何在緑雲寒硯㘭飛墨如飛雨¶
白髪蕭郎仔細看¶
　　叢竹圖　　　　　　　　　　(元/)鄭元祐¶
賦詩何處極幽探多在靑山海岳菴一片緑雲塵跡斷¶
萬竿煙雨大江南¶
<pb:KR4h0142_WYG_077-32b>¶
　　寫墨竹一枝　　　　　　　　(元/)劉永之¶
為君拈筆冩篔簹數尺新梢緑粉香持向西牎聽夜雨¶
髙情渾似對瀟湘¶
　　一枝竹圗　　　　　　　　　(元/)陳　旅¶
髙人石上種琅玕林屋秋晴共倚䦨不送軒轅裁鳳管¶
小忩留得一枝看¶
　　一葉竹為竹叟禪師作　　　　(元/)吴　鎮¶
誰云古多福三莖四莖曲一葉硯池秋清風滿淇澳¶
<pb:KR4h0142_WYG_077-33a>¶
　　題濃淡竹　　　　　　　　　(元/)劉　詵¶
逺看如淡近看濃雙立亭亭傲晚風俗眼未應輕揀擇¶
此君淸致本來同¶
　　題畫鈎勒竹　　　　　　　　(元/)陳　基¶
素節亭亭不可移珊瑚為幹玉為枝髙堂嵗晚看圖畫¶
彷彿淸風見伯夷¶
　　畫鈎勒竹　　　　　　　　　(明/)陳　昌¶
秋風白戰楚江濤雪捲空山見海鼇一夜靈妃眠不稳¶
<pb:KR4h0142_WYG_077-33b>¶
月明飛佩過湘皋¶
　　斑竹圗　　　　　　　　　　(明/)方孝孺¶
湘君泣盡淚㾗乾翠䄂蕭蕭倚暮寒却憶洞庭為客處¶
滿湖風月泛舟看¶
　　畫孤竹　　　　　　　　　　(明/)丘　濬¶
大易象蒼筤古詩咏淇澳君子哉若人離人立於獨¶
　　畫映水竹枝　　　　　　　　(明/)李日華¶
照影靑鸞不自持天風颯颯弄毰毸月寒波冷簫聲歇¶
<pb:KR4h0142_WYG_077-34a>¶
　續得黄陵廟裏詩¶
　　　題畫竹染綠色　　　　　　　(明/)徐　渭¶
　我亦狂塗竹翻飛水墨梢不能將石緑細寫鸚哥毛¶
　¶
　¶
　¶
　¶
　¶
<pb:KR4h0142_WYG_077-34b>¶
　¶
　¶
　¶
　¶
　¶
　¶
　¶
御定歴代題畫詩類卷七十七¶
