# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.742317
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷九十六目録
<pb:KR4h0142_WYG_096-1a>¶
　欽定四庫全書¶
御定厯代題畫詩類巻九十六目錄¶
　　禽類¶
　　　題因師百鴈圖(宋陳造二首/)¶
　　　百鴈圗(元戴表元/)¶
　　　雙鴈圗(元袁桷/)¶
　　　百鴈圗(元岑安卿/)¶
　　　羣鴈圗(元呉師道/)¶
<pb:KR4h0142_WYG_096-1b>¶
　　　羣鴈圗(元傅若金/)¶
　　　題崔白百鴈圗(元王逢/)¶
　　　四鴈圗(元任士林/)¶
　　　為丘彦良題牧谿和尚千鴈圗(明劉基/)¶
　　　題五鴈圗(明鮑恂/)¶
　　　林良雙鴈圗(明卞榮/)¶
　　　題一鴈圗(明僧麟洲/)¶
　　　飛鳴宿食鴈圗(元薩都拉/)¶
<pb:KR4h0142_WYG_096-2a>¶
　　題蘆鴈飛鳴宿食(元陳樵四首/)¶
　　題飛鳴宿食蘆鴈(元戴需/)¶
　　題飛鳴宿食百鴈圗(元陶宗儀/)¶
　　題林叔壯壁上飛鳴宿食蘆鴈(明李廷美/)¶
　　大年宿鴈圗(元袁桷/)¶
　　宿鴈圗(明張泰/)¶
　　題宿鴈(明羅泰/)¶
　　鷺鷥障子(唐張喬/)¶
<pb:KR4h0142_WYG_096-2b>¶
　　閔上人以鷺鷥二軸為寄因成二韻(宋林逋/)¶
　　題史院直舎魚鷺屏(宋張耒/)¶
　　題秋鷺圗(宋范成大/)¶
　　百鷺圗(元戴表元/)¶
　　題百鷺(元李祁/)¶
　　題九鷺圗(元呉澄/)¶
　　九鷺圗(元傅若金/)¶
　　題畫鷺鷥(元貢性之/)¶
<pb:KR4h0142_WYG_096-3a>¶
　　鷺鷥手巻(元錢惟善/)¶
　　題尚仲良畫鷺巻(明張以寧/)¶
　　九鷥圖(明楊基/)¶
　　題九鷥圗(明王佐/)¶
　　九鷥圗(明李曄/)¶
　　題九鷺圗(明蕭鎡/)¶
　　九鷥圗(明商輅/)¶
　　桞塘三鷥圗(明商輅/)¶
<pb:KR4h0142_WYG_096-3b>¶
　　一鷺圗(明劉珝/)¶
　　題鷺(明徐溥/)¶
　　桞鷥(明彭華/)¶
　　三鷥圗(明倪岳/)¶
　　林良鷺鷥圗(明呉寛/)¶
　　題畫鷺鷥(明何孟春/)¶
　　題蓮塘雙鷺圗(明羅泰/)¶
　　九鷥圗(明李堅/)¶
<pb:KR4h0142_WYG_096-4a>¶
　　　九鷥圗(明廖道南/)¶
　　　常州守趙麗卿索題鷺洲圗(明廖道南/)¶
　　　應制題宣廟御筆汀鷺(明于慎行/)¶
　　　題畫鸕鷀(明何孟春/)¶
　¶
　¶
　¶
　¶
<pb:KR4h0142_WYG_096-4b>¶
　¶
　¶
　¶
　¶
　¶
　¶
　¶
御定厯代題畫詩類卷九十六目録¶
#+PROPERTY: JUAN 卷九十六
<pb:KR4h0142_WYG_096-5a>¶
　欽定四庫全書¶
御定厯代題畫詩類巻九十六¶
　　禽類¶
　　　題因師百鴈圗　　　　　　　(宋/)陳　造¶
　蓼灘蘆渚好徜徉肯便雲天去作行未用選奴防夜燎¶
　不妨結伴傲晨霜¶
　聞道崔公作蘆鴈端如莊叟玩鯈魚鶱翔唼啑妙百態¶
　君看老因盤礴餘¶
<pb:KR4h0142_WYG_096-5b>¶
　　　百鴈圗　　　　　　　　　　(元/)戴表元¶
　近看分明逺欲無水天空闊好江湖幸然不入虞人眼¶
　又被閒中畫作圗¶
　　　雙鴈圗　　　　　　　　　　(元/)袁　桷¶
　秋風限南北何事往来頻並宿寒蕪際應憐自在身¶
　　　百鴈圗　　　　　　　　　　(元/)岑安卿¶
　離離鴻鴈羣渺渺水雲國白雪剡川藤𤣥香牧溪迹形¶
　真具生意彷彿二百翼四海兄弟情於兹見叙秩前鳴¶
<pb:KR4h0142_WYG_096-6a>¶
後如應高下低復逆隨陽足稻粱直夜防機弋水寒蘆¶
葉黄霜清葦花白羣遊得所止一氣同恱懌哀哉淮南¶
謠布粟歌斗尺東阿賦豆萁才高終擯斥觀圖適念此¶
翻為古人戚今人猶古人毋為後人惜¶
　　羣鴈圖　　　　　　　　　　(元/)吳師道¶
飛影成行止共餐稻粱易足水雲寛誰知江海離羣客¶
獨對秋風不忍看¶
　　羣鴈圖　　　　　　　　　　(元/)傅若金¶
<pb:KR4h0142_WYG_096-6b>¶
微茫洞庭野隠約瀟湘岸鴻鴈將棲息飛鳴求其伴先¶
集良未安後至凄欲斷使我褱弟兄因之中腸亂留連¶
江海逺慘淡秋暉晏常恐隨天風高飛入雲漢¶
　　題崔白百鴈圖　　　　　　　(元/)王　逢¶
老愚離羣影久孤客來笑示百鴈圖揩眵試數失兩箇¶
莫喻畫意翻令呼得非長門報秋使或是大窖傳書奴¶
不然一舉千里高鴻俱其餘淟泊碌瑣徒且唼且息翔¶
且呼營營鄭圃田之稷睢睢齊海隅之菰遑知爾更銜¶
<pb:KR4h0142_WYG_096-7a>¶
爾蘆瓠肥卒至充人厨小而曰鶀亦就笯邇聞澤梁弛¶
禁官罷虞麋鹿魚鼈同少蘇羽儀好在春雲衢¶
　　四鴈圖　　　　　　　　　　　(元/)任士林¶
江北江南秋正驕孤飛萬里氣方豪平生慣有冰霜翼¶
却笑東風燕雀髙¶
　　為丘彦良題牧谿和尚千鴈圖　　(明/)劉　基¶
往時恵崇畫蘆鴈對之如在江湖遊只今此圖又精妙¶
中有千里瀟湘秋乃知浮屠性多巧意匠不與凡夫儔¶
<pb:KR4h0142_WYG_096-7b>¶
吳松江長具區闊天目虎丘青一髪西風九月秔稻黄¶
朔鴈飛來翼相戛農夫苦饑鴈獨飽此意畫師應識察¶
近者分明辨羽毛逺者縹緲瞻秋毫或乘飄風入煙霄¶
或翳落日沉隍濠起如武侯布八陣集如萬舞囘旌旄¶
眠沙卧草鳴且翶喋呷藻荇亂蓬蒿禾空穂盡却歸去紫¶
塞漠漠春雲髙我家南山限蒼嶺鴈飛不到川路永深¶
林大谷蛇豕盛愁向他鄉撫虚景人言鴻鴈比弟兄我¶
有兄弟隔兩城題詩卷畫謝客去無使感愴傷中情¶
<pb:KR4h0142_WYG_096-8a>¶
　　題五鴈圖　　　　　　　　　　　(明/)鮑　恂¶
薛生三鳳世所希荀氏八龍殊絶奇郭家兄弟稱五鴈¶
孝友尤為人共推當時八月驚飈起五鴈分飛隔空水¶
十月天清五鴈歸相呼相喚蘆花裏我識郭家五弟兄¶
早學詩書具令名開圖見鴈發深感萬里長江無限情¶
我今試與五鴈語從兹休落瀟湘去瀟湘水深多網罟¶
明年花發玉階春玉階鴛鷺多如雲願汝飛去同為羣¶
　　林良雙鴈圖(為王學士廷/貴兄廷彦賦)　　　　　(明/)卞　榮¶
<pb:KR4h0142_WYG_096-8b>¶
林君善畫天下無海注墨汁傾金壺金門承詔屢揮灑¶
餘子碌碌非吾徒既不畫丹鳳棲碧梧又不畫文鴛依¶
緑蒲特作槐堂雙鴈圖凉風颯颯吹黄蘆一鴈俯啄秋¶
江菰一鴈翹首如相呼乘軒恥隨衛懿鶴化舄嬾逐王¶
喬鳬吾知林君有深意此圗將以比兄弟槐堂兄弟今二難¶
同徳同心本同氣芳名豈但動一時勝事終當傳百世¶
丹青我已重林君手足誰能似王氏宣王有道美鴻鴈¶
周公多才賦常棣顧子淺薄敢題詩三月紫荆花底醉¶
<pb:KR4h0142_WYG_096-9a>¶
　　題一鴈圖　　　　　　　　　(明/)僧麟洲¶
萬里江湖一葉身來時逢雪又逢春天南地北年年客¶
只有蘆花似故人¶
　　飛鳴宿食鴈圖　　　　　　　(元/)薩都拉¶
年去年來年復年帛書曽達茂陵前影連薊北月横塞¶
聲斷江南霜滿天雨暗蘆花愁夜渚露香菰米下秋田¶
平生千里與萬里塵世網羅空自懸¶
　　題蘆鴈飛鳴宿食(四首/)　　　　(元/)陳　樵¶
<pb:KR4h0142_WYG_096-9b>¶
肅羽遵寒渚渡江蘆葉黄誰云南去逺不敢過衡陽¶
萬里西風急送書時一聲從教驚客夢可待主人烹¶
沙汀棲處穏夜漏有奴看月暗蘆花白一聲秋夢寒¶
飲啄殊自得水田稻粱秋寧因謀一飽失却網羅憂¶
　　題飛鳴宿食蘆鴈　　　　　　(元/)戴　需¶
飛鳴宿食態争奇一片瀟湘筆底移有翼不傳千里信¶
無聲難訴九秋悲孤眠蘆葦喚不醒逺覓稻粱常苦飢¶
野壁黄昏遥望處傷弓幾度悞胡兒¶
<pb:KR4h0142_WYG_096-10a>¶
　　題飛鳴宿食蘆鴈　　　　　　(元/)陶宗儀¶
碧漢斜書草草清宵衆語雝雝莫向蘆花深處江南稻¶
熟秋風¶
　　題林叔壯壁上飛鳴宿食蘆鴈　(明/)李廷美¶
寒塘九月風蕭索蓮花落盡蘆花白弟兄相聚最多情¶
仝向塘中戀秋色長空千里雲霧收安巢各有稻粱謀¶
飛鳴宿食且適意切莫離羣過别洲¶
　　大年宿鴈圖　　　　　　　　(元/)袁　桷¶
<pb:KR4h0142_WYG_096-10b>¶
寒夜沙汀睡已成鴈奴翹首獨深驚朝陵閒說燕王事¶
恨殺人間兄弟情¶
　　宿鴈圖　　　　　　　　　　(元/)張　泰¶
獨卷霜毛宿晚汀旅魂應自繞秋冥西風莫攪蒹葭水¶
月苦沙寒易得醒¶
　　題宿鴈　　　　　　　　　　(明/)羅　泰¶
西風吹影下滄洲倦倚蘆花起暮愁極浦煙深迷旅宿¶
寒沙夜静怯漁謳魂歸紫塞三更月夢斷衡陽萬里秋¶
<pb:KR4h0142_WYG_096-11a>¶
却被隔江人喚醒一聲長笛倚危樓¶
　　鷺鷥障子　　　　　　　　　(唐/)張　喬¶
剪得機中如雪素畫為江上帶絲禽閒來相對茅堂下¶
引出煙波萬里心¶
　　閔上人以鷺鷥二軸為寄因成二韻¶
　　　　　　　　　　　　　　　(宋/)林　逋¶
閒颺粉絲荷葦外數聲惟欠叫秋隂虚堂隠几時懸看¶
増得滄洲趣更深¶
<pb:KR4h0142_WYG_096-11b>¶
　　題史院直舎魚鷺屏　　　　　(宋/)張　耒¶
鐘鼓聲稀下直遲秋暉初轉萬年枝寒㕔盡日誰相對¶
愧愧屏風畫鷺鷥¶
　　題秋鷺圖　　　　　　　　　(宋/)范成大¶
昨夜新霜冷釣磯緑荷消瘦碧蘆肥一江秋色無人問¶
盡屬風標兩雪衣¶
　　百鷺圖　　　　　　　　　　(元/)戴表元¶
葦折荷枯可奈何西風吹影浄婆娑微君作此招揺趣¶
<pb:KR4h0142_WYG_096-12a>¶
一箇江南也厭多¶
　　題白鷺　　　　　　　　　　(元/)李　祁¶
翛然雙白鳥近水立多時慣識幽人意相看緫不疑¶
　　題九鷺圖　　　　　　　　　(元/)呉　澄¶
自飛自息自升沉各飽魚鰕各稱心世外泠泠風露潔¶
還知别有九皋禽¶
　　九鷺圖　　　　　　　　　　(元/)傅若金¶
鮮鮮白鷺羽振振清江澨露草寒已衰風蘆近相蔽飛¶
<pb:KR4h0142_WYG_096-12b>¶
鳴各自適離居亦有次雖愜江海情終懐雲霄志君子¶
思有則畫者工取譬儀羽庶可希修潔誠所貴¶
　　題畫鷺鷥　　　　　　　　　(元/)貢性之¶
秋堤栁疎疎秋塘荷葉枯水淺微露石水清還見魚飲¶
啄各自適樂哉此舂鉏¶
　　鷺鷥手巻　　　　　　　　　(元/)錢惟善¶
摩詰畫成詩益妙夫差鼔破事全非雨蒲煙篠寒沙暝¶
無數連拳幾箇飛¶
<pb:KR4h0142_WYG_096-13a>¶
　　題尚仲良畫鷺卷　　　　　　(明/)張以寧¶
滄江雨疎疎翻飛一舂鋤老樹如人立欲下意躊躇明¶
年栁條長遮汝行捕魚¶
　　九鷥圖　　　　　　　　　　(明/)楊　基¶
秋塘白鷺棲煙淡草凄凄一隻來何晚青山日又低¶
　　題九鷥圖　　　　　　　　　(明/)王　佐¶
江南五月薫風起爛漫荷花映湖水翩翩屬玉胡為來¶
結隊連拳豔香裏縞衣鶴鶴明秋霜髙飛逺舉參翱翔¶
<pb:KR4h0142_WYG_096-13b>¶
御風旋遶頻睇盼欲下不下仍徜徉囘頭仰顧雲邊影¶
一聲叫斷波紋冷驚囘葉厎錦鱗潛喚破舟中漁夢醒¶
或來並宿垂楊磯困倚斜暉兩翼低水面風煙共明沒¶
湖邊景物初凄迷或來潛倚芙渠立側身欲啄遊魚食¶
粉翅斜翻白練飛荷盤露走明珠滴止兹棲啄得其時¶
滿目紅芳良自怡不隨鷗鳥沙汀宿不逐鴛鴦蘆㟁飛¶
有時直上青雲内鸞鳳為班鵷作對有時移入紫羅衣¶
能與皇家著榮貴嗟哉君子有九思貌此雪禽期自規¶
<pb:KR4h0142_WYG_096-14a>¶
披圖拂拭一觀覽頓覺清風生羽儀¶
　　九鷥圖　　　　　　　　　　(明/)李　曄¶
何人水墨開毫素白日晴江起煙霧強將醉眼窺微茫¶
乃見江南九秋鷺兩隻長鳴一隻飛兩隻共啄菰米肥¶
其餘四隻夢洲渚黄蘆白葦相因依我家住在苕川上¶
緑蓑披雨聴漁唱西塞山前今有無桃花流水應新漲¶
别來幾載棲林巒身欲奮飛無羽翰巻圖髙談風漠漠¶
憶爾磯頭青釣竿¶
<pb:KR4h0142_WYG_096-14b>¶
　　題九鷺圖(為内府傳制賦此數/取九者象乾元也)　(明/)蕭　鎡¶
宣徳年間邊景昭彩色翎毛稱獨步近時林良用水墨¶
落筆往往皆天趣鴛鴦鳬鴈清溪流寒鴉古木長林幽¶
等閒得意即揮灑一埽萬里江南秋此圖九鷺真奇絶¶
散立清煙乍明滅日長坐乆看轉親飄來㸃㸃青天雪¶
翱翔霄漢殊不驚欲下未下渾有情潜蹤獨趁水邊食¶
延頸忽向蘆中鳴吁嗟林生精藝有如此座客見之誰¶
不喜洞庭湘渚在眼前暝色慘澹凉飇起方今聖主覃¶
<pb:KR4h0142_WYG_096-15a>¶
恩波四海山澤無虞羅悠悠羣鷺各自適雖有鷹鸇奈¶
爾何¶
　　九鷥圖　　　　　　　　　　(明/)商　輅¶
晴煙曉散垂楊堤垂楊嫋嫋臨清溪風景依稀二三月¶
蘭苕杜若連芳蹊溪頭紛然集羣鷺形影相隨復相顧¶
翹沙戲渚咸自適界水衝風飛更舞飢則窺魚飽則棲¶
弋羅不到無嫌猜參差九鷥態度别緑楊深處恣徘徊¶
孤髙風格瀟灑性不逐烏鳶不逐隼平生雅趣雲水俱¶
<pb:KR4h0142_WYG_096-15b>¶
一片閒心煙雨静毿毿毛羽勝霜雪數聲叫徹滄波月宛¶
如野鶴出塵埃囘視凡禽緫殊絶伊誰巧奪造化工九¶
鷥寫入丹青中非惟潔白堪比徳所貴體物存心胷乘¶
時髙奮摶風翮充廷久向鵷行立遥看洲渚渺茫茫日近¶
蓬萊天咫尺¶
　　栁塘三鷥圖　　　　　　　　(明/)商　輅¶
素質飄飄絶㸃埃幽棲常傍水雲隈自從簉羽鵷班後¶
時逐仙禽上苑來¶
<pb:KR4h0142_WYG_096-16a>¶
　　一鷺圖　　　　　　　　　　(明/)劉　珝¶
芳草垂楊䕃碧流雪衣公子立芳洲一生清意無人識¶
獨向斜陽歎白頭¶
　　題鷺　　　　　　　　　　　(明/)徐　溥¶
杜若花香水滿洲栁風輕颺頂絲柔從來嬾逐鵷鴻侣¶
萬里滄江狎野鷗¶
　　柳鷥(為尹嗣/昭題)　　　　　　　　(明/)彭　華¶
栁絲不動江流緩雙鷺飛來秋日晚平沙漠漠㸃寒煙¶
<pb:KR4h0142_WYG_096-16b>¶
亂石離離立蒼蘚静隨玉頂聴湍瀨飢引銀鈎啄清淺¶
霜衣雪襟誰匹儔逸態閒情自幽逺君不見燕銜泥朝¶
來暮去傍人棲又不見鶯亂啼間闗宛轉無休時豈如¶
此鳥獨凝寂不與衆禽上下相追隨周公稱大聖振鷺¶
載頌詩君子斂徳容雅與物色宜尹侯家住大江西翛¶
然自負冰霜姿潔白豈不與之齊為愛畫師林良者贈¶
侯此畫真瀟灑堂上試令拂拭看彷彿清風白露寒¶
　　三鷥圖　　　　　　　　　　(明/)倪　岳¶
<pb:KR4h0142_WYG_096-17a>¶
新荷織風翠如剪屬玉孤鳴水波卷何時舊侣雙飛來¶
並逐滄浪弄清淺羽雪經春猶未消頂絲颺日輕飄飄¶
窺魚來往思無限髙潔不受漁人招君不見畫圖彷彿¶
差相擬千古長憐魯文子¶
　　林良鷺鷥圖　　　　　　　　(明/)吳　寛¶
風吹碧蘆灣蘆葉何飄蕭幽禽止其下愛此波迢迢意¶
態殊容與羽翮仍逍遥飲啄既得所有食誰能招附人¶
慙鷹隼巢林笑鷦鷯何彼白頭鳥向我聲嘵嘵陋哉里¶
<pb:KR4h0142_WYG_096-17b>¶
巷語此意奚足描功名及成遂禄位期侈驕白日不迴¶
駕㝠行到中宵馮車一引首始知路非遥鄙夫復眷戀¶
顧乃歎無聊誰為去此鳥勿使汚輕綃¶
　　題畫鷺鷥　　　　　　　　　(明/)何孟春¶
秋水為神玉骨清此雛元不姓徐卿素衣肯受緇塵涴¶
常在滄浪伴濯纓¶
　　題蓮塘雙鷺圖　　　　　　　(明/)羅　泰¶
倦倚春雲錦繡明應憐鳬渚曉光清縞衣雪映荷花浄¶
<pb:KR4h0142_WYG_096-18a>¶
絲頂風微栁絮輕雲水乍看疑鶴伴江湖乆别負鷗盟¶
㑹看飛上層霄去好共鵷鸞逐隊行¶
　　九鷥圖(為梁尚/徳題)　　　　　　　(明/)李　堅¶
柳隂正長夏蓮渚揺紅翻羣鷺來箇箇褵褷集其間飛¶
鳴間宿食暫爾恣所安㑹當乘天風直上青雲端君子¶
有九思聖訓炳如丹咄此畫工意比徳良可觀¶
　　九鷥圖(為火生/坤題)　　　　　　　(明/)廖道南¶
人有恒言九龍躨跜奮瀛海文符乾象昭神采九鳳彯¶
<pb:KR4h0142_WYG_096-18b>¶
翩起扶桑聲諧律吕翔朝陽獨不見九鷥羣聚飛且鳴¶
江空野闊圍沙明戢羽鳬汀照晴色揚翹鵠渚蜚秋聲¶
我聞仲尼垂至訓九思克懋賢希聖正學源開自古傳¶
英才茂起於兹盛佳哉意匠餘輝光鴻逵髙舉雲衢長¶
姬廱曽獻振振頌靈沼仍歌翯翯章思之思之思過半九¶
天九地人文煥乾龍利見鳳儀廷萬古圖書炳星漢¶
　　常州守趙麗卿索題鷺洲圖　　(明/)廖道南¶
鷺洲渺鯨島遥在水雲鄉江闊明沙塢天空浮石梁鵷¶
<pb:KR4h0142_WYG_096-19a>¶
　班曽並列鳳侣更同翔佇望三山外煙霄萬里長¶
　　　應制題宣廟御筆汀鷺　　　(明/)于慎行¶
　筆端成大造海鳥若相忘暮雨汀沙濕春風岸芷香栁¶
　邊迷落絮雲裏帶飛霜緫為經天藻長留羽翰光¶
　　　題畫鸕鷀　　　　　　　　(明/)何孟春¶
　一種胎生不作仙却名烏鬼趁漁船江頭斜日腥風起¶
　多小成羣晒翅眠¶
　¶
<pb:KR4h0142_WYG_096-19b>¶
　¶
　¶
　¶
　¶
　¶
　¶
　¶
御定厯代題畫詩類巻九十六¶
