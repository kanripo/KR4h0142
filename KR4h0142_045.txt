# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.603209
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷四十五目録
<pb:KR4h0142_WYG_045-1a>¶
　欽定四庫全書¶
御定歴代題畫詩類卷四十五目錄¶
　　閒適類¶
　　　李伯時畫其弟亮功舊隠宅圖(宋蘇軾/)¶
　　　昭武劉圻甫以㟳篁隠居圖求詩(宋戴復古/)¶
　　　愛詩李道人嵩陽歸隠圖(金劉勲/)¶
　　　愛詩李道人嵩陽歸隠圖(金雷淵/)¶
　　　武元直畫喬君章蓮峯小隠圖(金趙秉文/)¶
<pb:KR4h0142_WYG_045-1b>¶
　　　春山歸隠圖(金趙秉文/)¶
　　　坡陽歸隠圖(金趙秉文/)¶
　　　盤山招隠圖(金閻長言/)¶
　　　雪谿小隠圖(金張行簡/)¶
　　　李道人崧陽歸隠圖(金史學/)¶
　　　盤山招隠圖(金劉迎/)¶
　　　松溪幽隠圖(金段成已/)¶
　　　崧陽歸隠圖(金段成已/)¶
<pb:KR4h0142_WYG_045-2a>¶
　　李道人崧陽歸隠圖(元元好問/)¶
　　金南峯隠居圖(元牟巘/)¶
　　武郎中桃溪歸隠圖(元許衡五首/)¶
　　跋龍陽松隠圖(元王惲/)¶
　　竹林幽隠圖(元王惲六首/)¶
　　題舜舉小隠圖(元趙孟頫/)¶
　　劉松年春山仙隠圖(元鄧文原/)¶
　　北山招隠詞四首題李卿月小隠圖(元栁貫/)¶
<pb:KR4h0142_WYG_045-2b>¶
　　子久春山仙隠(元吳鎮/)¶
　　題劉渙中司空山隠居圖(元薩都拉/)¶
　　題䝉泉吏隠圖(元陳旅/)¶
　　題醫學李教授歸隠圖(元薛漢/)¶
　　雲山髙隠圖(元鄭元祐/)¶
　　題富鍊師仙山訪隠圖(元陳基/)¶
　　田園幽隠圖(元劉永之/)¶
　　次韻玉琊雲隠圖(元金涓/)¶
<pb:KR4h0142_WYG_045-3a>¶
　　為曽髙士畫湖山舊隠圖(元倪瓚/)¶
　　題張仙人隠居圖(元錢惟善/)¶
　　題龍虎孫希文尊師為蕭泰定所作丹房寓隠圖¶
　　　(元錢惟善/)¶
　　題秋溪釣隠圖(元華幼武/)¶
　　秋林隠士圖(元華幼武/)¶
　　題耕隠巷(元華幼武/)¶
　　題雲林子南村隠居圖(元吳全節/)¶
<pb:KR4h0142_WYG_045-3b>¶
　　隠居圖(元張雨/)¶
　　賦童梅巖隠居圖(元馬臻/)¶
　　營丘江山招隠圖(元郭畀/)¶
　　李昇林泉髙隠圖(元郭畀/)¶
　　縉雲歸隠圖歌(元唐肅/)¶
　　寄題瑣憲臣萬户星湖釣隠圖(元王逢/)¶
　　山中隠居圖(元陶宗儀/)¶
　　題梅隠圖(元張天英/)¶
<pb:KR4h0142_WYG_045-4a>¶
　　山中清隠圖(明汪廣洋/)¶
　　題隠居圖(明宋濂/)¶
　　題方方壺畫鍾山隠居圖(明宋濂/)¶
　　題清隠圖(明張以寧/)¶
　　題松隠圖(明張以寧/)¶
　　題鮑曲籖芳塢隠居圖(明劉承直/)¶
　　題溪山小隠(明髙啟/)¶
　　山泉隠居圖(明張羽/)¶
<pb:KR4h0142_WYG_045-4b>¶
　　園隠圖(明徐賁/)¶
　　題劉汝弼東源小隠圖(明蘇伯衡/)¶
　　題雲林書隠圖(明髙棅/)¶
　　題五橋隠居圖(明劉昭年/)¶
　　題趙仲淵家藏巨然山居舊隠圖(明戴宗瑗/)¶
　　題秋山訪隠圖(明藍仁/)¶
　　二隠圖(明管訥/)¶
　　題王秉正雲林清隠圖(明管訥/)¶
<pb:KR4h0142_WYG_045-5a>¶
　　　瓢隠畫歌(明虞堪/)¶
　　　題荷峯雲隠圖(明夏原吉/)¶
　　　題溪山深隠畫(明王世貞/)¶
　　　溪山小隠圖長幅(明李日華/)¶
　　　題溪山深隠圖(明李日華/)¶
　　　題溪山小隠圖(明僧一初/)¶
　　　林泉歸隠圖(明僧麟洲/)¶
　¶
<pb:KR4h0142_WYG_045-5b>¶
　¶
　¶
　¶
　¶
　¶
　¶
　¶
御定歴代題畫詩類卷四十五目錄¶
#+PROPERTY: JUAN 卷四十五
<pb:KR4h0142_WYG_045-6a>¶
　欽定四庫全書¶
御定歴代題畫詩類巻四十五¶
　　閒適類¶
　　　李伯時畫其弟亮功舊隱宅圗　(宋/)蘇　軾¶
　樂天早退今安有摩詰長閒古亦無五畝自栽池上竹¶
　十年空㸔輞川圗近聞陶令開三徑應許揚雄寄一區¶
　晩歳與君同活計如雲鵞鴨散平湖¶
　　　昭武劉圻甫以㟳篁隱居圗求詩(宋/)戴復古¶
<pb:KR4h0142_WYG_045-6b>¶
　相對兩山碧春風揺綠篁一巢雲建造三澗水宫商谷¶
　口躬耕稼盤中歌夀昌桃花認行路此日訪劉郎¶
　　　愛詩李道人嵩陽歸隱圗　　　(金/)劉　勲¶
　脫却儒冠已自閒更令家事勿相闗百錢便挂青藜杖¶
　不㸔先生紙上山¶
　　　愛詩李道人嵩陽歸隱圗　　　(金/)雷　淵¶
　我家崧前凡再朞詩僧騷客相追隨春葩繽紛香澗谷¶
　夏泉噴薄清心脾霜林置酒曵錦障雪嶺探梅登玉螭¶
<pb:KR4h0142_WYG_045-7a>¶
重陽夜宿太平頂天雞夜半鳴喔咿整冠東望見日出¶
金輪湧海光陸離神州赤縣入指顧風埃未靖空嘘欷¶
窮探極覽不知老泉石佳處多留題簡書驅出踏朝市¶
期㑹迫窄愁鞭笞襟懷塵土少清夢齒頰荆棘真白癡¶
叩門剝啄者誰子道人靣有熊豹姿披圗二室忽當眼¶
貫珠編貝多文辭我離山久詩筆退摹寫豈復能清竒¶
再三要索不忍拒依依但記經行時道人愛山復愛詩¶
嗜好成癖未易移山中詩友莫相厭逺勝薫酣聲利乾¶
<pb:KR4h0142_WYG_045-7b>¶
沒兒¶
　　武元直畫喬君章蓮峰小隱圗　(金/)趙秉文¶
武君非畫師勝槩飽胷臆太華五千仭驅寫入盈尺飛¶
泉峰頂來落我松下石清風忽吹散琴上濺餘滴呼兒¶
忽冩之指下淋漓濕未知責子翁頗復有此適何如圗¶
中人直作林下客青山不違人但恐富貴逼勇退良獨¶
難此願誰能必向來燕趙間逆旅拜真逸兒時㺯琴者¶
天涯老相值俛仰四十年父子埋雙璧巻中題詩人十¶
<pb:KR4h0142_WYG_045-8a>¶
九已仙籍年光飛鳥過紙上但陳迹對此還自傷何事¶
為物役還丹日月遲白首光隂疾文章真小技身外皆¶
長物拂衣歸去來蓮峰入心碧¶
　　春山歸隱圗　　　　　　　　(金/)趙秉文¶
了無車馬到山家門外東風埽落花春入山間人不見¶
無時無處不煙霞¶
　　坡陽歸隱圗　　　　　　　　(金/)趙秉文¶
年過六袠尚蹉跎奈此坡陽歸隱何不是不歸歸未得¶
<pb:KR4h0142_WYG_045-8b>¶
家山雖好虎狼多¶
　　盤山招隱圗　　　　　　　　(金/)閻長言¶
畫出盤中望隱歸鳴珂朝馬尚遲遲賦詩未敢輕相誚¶
却恐吾山也勒移¶
　　雪谿小隱圗　　　　　　　　(金/)張行簡¶
出處皆天豈自由仙標終合冠鼇頭不妨貎取黄華景¶
時向鈴齋作臥游¶
　　李道人崧陽歸隱圗　　　　　(金/)史　學¶
<pb:KR4h0142_WYG_045-9a>¶
石壁城頭夜斬闗軟紅塵底曉催班道人一笑那知許¶
門外清溪屋上山¶
　　盤山招隱圗　　　　　　　　(金/)劉　迎¶
溪山不難買所費千金儲不如數峰雲朝昏對吾廬交¶
逰豈無人轉盼傷離居不如吾兄弟相應如笙竽左侯¶
薊名族溫溫器璠璵身雖市朝寄心與功名疎伯也亦¶
可人文華炳於菟風神聳魁偉襟韻含沖虚平生一片¶
心縁塵不闗渠相期有幽事歲晩山林俱綵服照黄冠¶
<pb:KR4h0142_WYG_045-9b>¶
歡呼奉親輿大婦侍巾帨中婦供庖廚諸孫戲膝前翩¶
然鳯將雛朝采南澗芹莫漉西溪魚煙霧入杖履風月¶
來窻疏觀竹上巢雲禮佛登香爐紅龍雪浪湧白塔蒼¶
煙孤冰絃寫天籟茶甌泛雲腴快哉天下樂俯仰餘何¶
須正恐左太沖招隱昔所無¶
　　松溪幽隱圗　　　　　　　　(金/)段成已¶
何宫遺構山之隅長松蔽映千萬株中有一徑穿縈紆¶
冷風蕭瑟無時無人間赤日如洪爐恍疑仙景來蓬壺¶
<pb:KR4h0142_WYG_045-10a>¶
蹤跡一隨聲利區回首自覺泥塗汚歲月因循歸計迂¶
松溪想像勞形模可憐塵夢今始蘇空對西山慚畫圗¶
一日來歸聊自娱¶
　　崧陽歸隱圗　　　　　　　　(金/)段成已¶
落落出世人視世猶糠粃獨惟愛山縁一念未渠已嘗¶
行崧陽道經覯略可紀有山皆孱顔有水盡清泚寒藤¶
絡古木竒花開芳枳風從四山下紅綠亂紛委雲日互¶
蔽虧百態呈怪詭㣲泉不知處叢薈鳴宫徴山鳥忽驚¶
<pb:KR4h0142_WYG_045-10b>¶
飛花落空巖裏静聞雞犬聲人家應在邇百年能㡬日¶
山間有餘晷孰知桃花源不出武陵水回首視人間囂¶
囂足塵滓便擬結椽茅悤悤迫行李一來汾沮洳留滯¶
緜㡬祀幽懷𣺌難忘澹墨寄形似舊逰一經眼未往差¶
可喜此心本無著夫豈為物使昔何從而來今何從而¶
止翛然來往間於是得之子幻影竟何用我亦聊爾耳¶
一笑兩忘言庭花委階戺¶
　　李道人崧陽歸隱圗　　　　　(元/)元好問¶
<pb:KR4h0142_WYG_045-11a>¶
北山范寛筆老硬無妍姿南山小平逺澹若韋郎詩崧¶
陽古仙村佳處我所知長林連玉華細路入清㣲連延¶
百餘家柴門水之湄桑麻蔽朝日雞犬通垣籬媿我出¶
山來京塵滿山衣春風四十日夢與孤雲飛可笑李山¶
人嗜好世所稀逢人覓詩句不恤怒與譏道人本無事¶
何苦塵中為京師不易居我癡君更癡山中酒應熟㡬¶
日是歸期¶
　　金南峰隱居圗　　　　　　　(元/)牟　巘¶
<pb:KR4h0142_WYG_045-11b>¶
髙哉千丈屹南端路入層雲欲到難試著㓜輿巖石裏¶
人間爭似畫圗㸔¶
　　武郎中桃溪歸隱圗(五首/)　　　(元/)許　衡¶
武陵曽有避秦人人世髙誇擬慕真不道當今異前世¶
枉尋幽隱伴飢民紅芳未比紅衣好綠水爭如綠酒醇¶
營得一官禆聖政誰能康濟自家身¶
桃溪將擬武陵溪只恐桃溪隱未宜詩巻久懷天下詠¶
畫圗今遣俗人窺嚴陵晦迹終垂釣韓伯韜聲猥學醫¶
<pb:KR4h0142_WYG_045-12a>¶
此輩君侯休羡慕但當匡救主民疲¶
桃溪風景冩横披渾似秦人避亂時萬樹春紅羅錦綺¶
一灣晴碧捲琉璃飲中更聼琴聲雅静裏初無俗事羈¶
他日君侯歸此隱肯容閒客日追隨¶
門外鞦韆擺翠煙籬邊雞犬亦閑閑更教爛漫花千樹¶
對著縈紆水一灣好景已憑摩詰畫他年重約長卿還¶
尋思此處人心别又愛功名又愛山¶
果肯歸來學隱淪閒中别有一乾坤可人碧草自春意¶
<pb:KR4h0142_WYG_045-12b>¶
入枕朱絃醒醉魂花滿春風㸔錦浪水明凉月話黄昏¶
此中意趣知多少莫對簪纓取次論¶
　　䟦龍陽松隱圗　　　　　　　(元/)王　惲¶
學窮象數别穿深又向龍陽得洗心前日小山叢桂客¶
不煩春草賦歸吟¶
　　竹林幽隱圗(六首/)　　　　　　(元/)王　惲¶
西晉風流號七賢筆牀茶竈共林煙嵇琴響絶千年後¶
喜見清風一再傳¶
<pb:KR4h0142_WYG_045-13a>¶
清時有味足閒身不可一日無此君著脚歲寒堂上去¶
秋風門外葉繽紛¶
蘇嶺桑麻杜曲田歲寒誰似此君賢鳴歌不種南山荳¶
千畝風煙學渭川¶
昔賢愛竹與竹友出處總得髙人名今人未著牀頭屐¶
里社歸來晝錦榮¶
共城瀟灑似江南萬竹幽棲老所堪李沆似為諸子計¶
北山先埽讀書龕¶
<pb:KR4h0142_WYG_045-13b>¶
煙雨溪南百畝春盡將清景屬閒身河山不隔黄壚斷¶
却恐功名老逼人¶
　　題舜舉小隱圗　　　　　　　(元/)趙孟頫¶
有水清且泚洄洑亂石間樂哉三子者在澗歌考槃流¶
波牽弱縷輕飈動文竿信無吞舟魚我志匪魴鰥勿言¶
隱尚小神情有餘閒髙士不可見古風何時還¶
　　劉松年春山仙隱圗　　　　　(元/)鄧文原¶
緑栁疎花遶舍栽長松灌木覆亭臺雲巒倒景水天逈¶
<pb:KR4h0142_WYG_045-14a>¶
蒲葦有聲山雨來内史幽情觴咏樂右丞别業畫圗開¶
何時許我逰真境野色橋邊踏紫苔¶
　　北山招隱詞四首題李卿月小隱圗¶
　　　　　　　　　　　　　　　(元/)柳　貫¶
煙雲竒彩稜稜見水木髙齋靣靣開畫裏青山雖甚似¶
夢中𤣥鶴㡬曾來¶
栟櫚布葉尋常大略彴通溪取次斜誰送茶煙來北崦¶
却留梅月在東家¶
<pb:KR4h0142_WYG_045-14b>¶
徂歲蒼松驚出屋度秋黄葉㸔成堆賴憑故篋書千軸¶
領取虚名水一杯¶
此圗盈尺山論丈何處㸔雲水似空幸自冰壺堪作傳¶
莫憂瑶草未生叢¶
　　子久春山仙隱　　　　　　　(元/)吳　鎮¶
山家處處靣芙蓉一曲溪歌錦浪中隔岸游人何處去¶
數聲雞犬夕陽紅¶
　　題劉渙中司空山隱居圗　　　(元/)薩都拉¶
<pb:KR4h0142_WYG_045-15a>¶
放光峰下結茅廬光照山人夜讀書童子抱琴隨白鶴¶
鄰翁看竹借籃輿門前秋景從風埽屋後春田帶雨鋤¶
自歎天涯倦逰客十年未有一㕓居¶
　　題䝉泉吏隱圗　　　　　　　(元/)陳　旅¶
世皇昔日收雲南鯨鯢伾伾手所戡烏䝉烏撒腹心地¶
不有軍府誰其監漢庭遣將非充國累歲屯田無善績¶
兵驕民獷土不畬國帑空虚縻萬億大名劉侯文武才¶
承詔萬里誅蒿萊豪蠻盡戢戎壘立竄卒復還農畝開¶
<pb:KR4h0142_WYG_045-15b>¶
有泉逺出䝉山下日夜清冰鳴石罅渠分澮決來縱横¶
土脉浮膏作秋稼府中儲積多如山陂池種魚無暵乾¶
㡬聞舂磑響林際仍為蓏蔬流圃間劉侯暇日逰泉上¶
賔史追從意沖暢歩隨凉影傍髙松坐㸔晴雲起孤嶂¶
朱幡奕奕來甌閩䘮車遄返黄河津雲南戰骨横四野¶
布榖聲中荒草春劉侯雖死應愁絶吟魂空咽泉頭月¶
祗今寧謐重謀帥九原人去無歸轍荔枝臺館開樽時¶
劇談每及西南陲淒凉遺像畫圗裏對此流涕將奚為¶
<pb:KR4h0142_WYG_045-16a>¶
　　題醫學李教授歸隱圗　　　　(元/)薛　漢¶
一官歸隱絳山陽山色蒼茫接太行自古終南多㨗徑¶
只今盤谷是康莊仙家虎買林中杏洞府龍傳海上方¶
吾友玉堂稱二妙為君圗寫爛生光¶
　　雲山髙隱圗　　　　　　　　(元/)鄭元祐¶
大山嶻嶪如長旗小山偃蹇如褰衣巖頭千仞㵼飛瀑¶
迸珠濺雪交横飛林廬隱隱空中起青紅棟宇相軒委¶
中有幽人歌紫芝自採藥苗臨澗洗喬林露下青童童¶
<pb:KR4h0142_WYG_045-16b>¶
交柯老榦森虯龍豈無明堂棟梁柱還當采獻明光宫¶
寧無谷底白駒客考槃歌中風落日畫圗難冩西隱踪¶
一曲鸞笙度空碧¶
　　題富鍊師仙山訪隱圗　　　　(元/)陳　基¶
客有子㣲子學道居松陵身臥雪灘曲心將秋月明太¶
湖煙水催揚舲去訪隱者尋仙靈桃花之源浪得名何¶
如大海窺蓬瀛蓬瀛樓觀何崢嶸縹緲金碧之空青扶¶
桑東枝挂白日鉅鼇不動波濤平仙人王子喬乗風下¶
<pb:KR4h0142_WYG_045-17a>¶
青冥要君與君語欣然若平生飲君以沆瀣之㣲液贈¶
君以琬琰之華英授君長生不死之奥㫖保君神明愈¶
久而清澄丹丘羽客遥相迎足籋浮雲同上征蒼龍為¶
駕翠羽旍風伯前驅玉女仍直排閶闔朝紫清天上差¶
樂人間苦君獨何為思下土林屋深通水晶府勅制羣¶
龍主賜雨指麾豐隆使擊鼓飛蓋揚舲馮夷舞馮夷舞¶
罷樂未央昔年往逰今故鄉堯舜無為四海康千秋萬¶
歲下巢許長徜徉¶
<pb:KR4h0142_WYG_045-17b>¶
　　田園幽隱圗　　　　　　　　(元/)劉永之¶
我家清江縣城北竹梁花埭環深宅鄰屋分燈夜讀書¶
仙山借鹿春耕石蹤迹年來逐轉蓬萬事驚心舊業空¶
無錢買山惟愛畫坐對新圗如夢中柴門茂樹森相向¶
野水山橋接空曠雨足沙田野犢閒風回茅屋晨雞唱¶
隔林炊黍起新煙接竹穿籬引澗泉𠊓隄榆柳皆新種¶
近舍松杉不記年山深住久疎城府人情頗訝今非古¶
酒熟頻開白社尊家貧時賣黄公屨邇者中原相掎角¶
<pb:KR4h0142_WYG_045-18a>¶
錦袍白馬相馳逐得失都隨去水流至今猶記王官谷¶
　　次韻玉琊雲隱圗　　　　　　(元/)金　涓¶
　番陽王本善故居懷玉山之北號曰玉琊雲隱鄉先¶
　達進士董公為之記和陽王使君為之賦又得星源¶
　韓徴君為之圗余嘗過本善所寓見其淨埽一室琴¶
　書圗畫與弓劒雜前培桂植菊怪石纖蒲幽潔可愛¶
　葢能審已推分隨所遇而安視竄名尺籍而有所顧¶
　願者不同科也乃次使君韻附於巻末以釋其幽思¶
<pb:KR4h0142_WYG_045-18b>¶
　云¶
馬上劒三尺山中雲半間無人尋草迹有虎臥柴闗解¶
甲端陴後懸弓定地還胡為思舊隱畢竟復誰閒¶
　　為曽髙士畫湖山舊隱圗　　　(元/)倪　瓉¶
厭聼殘春風雨巻簾坐㸔青山波上鷗浮天逺林間鶴¶
帶雲還¶
　　題張仙人隱居圗　　　　　　(元/)錢惟善¶
百年曹氏宅萬古張仙山藏書白雲裏結屋青山間泉¶
<pb:KR4h0142_WYG_045-19a>¶
迸石虹裂樹深溪鳥閒我欲從子遁騎驢相往還¶
　　題龍虎孫希文尊師為蕭泰定所作丹房寓隱圗¶
　　　　　　　　　　　　　　　(元/)錢惟善¶
結茅雲裏萬塵空辟榖相期伴赤松晝夜常明羽人國¶
春秋不老蕊仙宫飛騰䑛藥容雞犬蟠伏成形㸔虎龍¶
縮地壺天應有術願辭羈絆問參同¶
　　題秋溪釣隱圗　　　　　　　(元/)華㓜武¶
長林蔽秋日飛雪捲秋旻道人愛滄浪為結白鷗鄰渺¶
<pb:KR4h0142_WYG_045-19b>¶
渺泛舟楫悠悠理絲綸淡然適清興豈在鱸與蓴偉哉¶
桐江叟千載髙其人笑彼桃源圗春花迷去津¶
　　秋林隱士圗　　　　　　　　(元/)華㓜武¶
巖扃半掩白雲深木葉蕭蕭秋滿林便欲操舟過溪上¶
一牕明月聼彈琴¶
　　題耕隱巻　　　　　　　　　(元/)華㓜武¶
屏迹躬南畝殷勤為飬親行歌農耒晩歸舞綵衣春菌¶
閣青山近柴門綠水新𤣥纁不肯就甘作太平民¶
<pb:KR4h0142_WYG_045-20a>¶
　　題雲林子南村隱居圗　　　　(元/)吳全節¶
山髙白石秀竹宻綠隂濃窗映風光埽溪流月影重¶
　　隱居圗　　　　　　　　　　(元/)張　雨¶
壺漿相餉過溪東縞袂青裙笑語中何必桃源尋舊路¶
太平閒作祝雞翁¶
　　賦童梅巖隱居圗　　　　　　(元/)馬　臻¶
龎公不愛入州府自結衡茅住山塢蒸梨炊黍飽妻兒¶
幽事無人繼前譜梅巖愛山存古心卜築更向青山深¶
<pb:KR4h0142_WYG_045-20b>¶
區區世事不挂齒晝夜讀書松竹林永讓盧鴻傳十志¶
圗此知君有真意山中之樂何其多白髮心違我應愧¶
　　營丘江山招隱圗　　　　　　(元/)郭　畀¶
健枝無冗筆樹外來江山洲渚蘆荻空斜陽澹煙鬟歸¶
鞍倦危橋短篷止荒灣業漁古云樂寧論晉宋間菰米¶
蓴菜羮妻兒有餘閒坐令王李輩濡毫破天慳展玩不¶
去手綠隂掩柴闗浩歌滄浪辭濯我塵土顔悠悠江湖¶
夢隱者招不還¶
<pb:KR4h0142_WYG_045-21a>¶
　　李昇林泉髙隱圗　　　　　　(元/)郭　畀¶
為厭繁華愛好山幽棲贏得此身閒生平已足林泉興¶
留取髙名滿世間¶
　　縉雲歸隱圗歌(送陳/魯山)　　　　　(元/)唐　肅¶
髙堂雪壁雲糢糊排君縉雲歸隱圗縉雲之山古仙都¶
千朶萬朶青芙蕖側聞軒皇此云徂小臣白日攀龍胡¶
至今瑶草甘露腴食之百歲顔如朱陳侯十年戎馬劬¶
腰間厭帶黄金符侯封廟食何為乎不如還山尋舊廬¶
<pb:KR4h0142_WYG_045-21b>¶
青林石道羊腸紆上有裊裊哀猨呼陳侯是時騎蹇驢¶
卓鞭㣲吟落日孤山中之人夷皓徒聞侯歸隱應笑娛¶
丹泉釀酒香拍壺玉桃如𤓰味如酥陶然一醉千日餘¶
侯不歸來實侯愚¶
　　寄題瑣憲臣萬户星湖釣隱圗　(元/)王　逢¶
笳鼓歸來理釣絲星連文石漾淪漪征袍漸喜團花暗¶
小艇還從細柳維邊地雪霜憐馬革五湖煙雨夢䲭夷¶
野人不待傳雙鯉釣出珊瑚寄一枝¶
<pb:KR4h0142_WYG_045-22a>¶
　　山中隱居圗　　　　　　　　(元/)陶宗儀¶
小小茅茨住碧山柴門無客晝常闗移家更入雲深處¶
城市終年不往還¶
　　題梅隱圗　　　　　　　　　(元/)張天英¶
昔者山人住杭州和靖祠邊水東流先人敝廬與祠近¶
取徑政在山之幽廣平梅花三百樹無復春風一處留¶
芳煙野花開躑躅落日林樹啼鵂鶹黄昏娟娟湖裏月¶
毎為香影含孤愁長懷此花冰玉質無之自足令人羞¶
<pb:KR4h0142_WYG_045-22b>¶
眼眀波間雙白鷗亦復與世相沉浮不見梅花已淒怨¶
誰吹笛聲湖水頭青山難聞楚人調白髮易感商聲謳¶
吾廬亦豈能自愛種梅遶屋寧嫌稠二十年間屢易主¶
歸魂無夢花間逰因觀此圗重歎息萬事何異水中漚¶
知君斷非充隱者卜居梅花善自謀我獨漂零江海上¶
悠悠千古一登樓¶
　　山中清隱圗　　　　　　　　(明/)汪廣洋¶
王屋山前雲氣多濯濯水流幽澗阿青松白石有如此¶
<pb:KR4h0142_WYG_045-23a>¶
嵗久不歸生薜蘿¶
　　題隱居圗　　　　　　　　　(明/)宋　濂¶
樓臺倒景浸虚泓嘉樹擎寒不盡青何日過橋分半景¶
傍雲同築草𤣥亭¶
　　題方方壺畫鍾山隱居圗　　　(明/)宋　濂¶
飄飄方壺子本是仙者倫固多幻化術筆下生白雲白¶
雲縹緲間拔起青嶙峋似是朱湖洞笙鶴遥空聞豈無¶
許飛瓊烹芝吸華芬鍊師從何來靣帶山水文相期守¶
<pb:KR4h0142_WYG_045-23b>¶
規中結菴在雲村心游帝象先神棲太一根我受上清¶
訣衛以龍虎君内含𤣥命祕一氣中夜存行當去採藥¶
共入無窮門¶
　　題清隱圗　　　　　　　　　(明/)張以寧¶
清隱山人行地仙尋雲獨往不知年鶴翻松子驚碁局¶
鷗蕩蘆花逐釣船題句霜乾拈落葉煮茶月静掬新泉¶
塵中汗馬多如許一度㸔圗一惘然¶
　　題松隱圗　　　　　　　　　(明/)張以寧¶
<pb:KR4h0142_WYG_045-24a>¶
蒼蒼蘚石謖謖雲松空山無人明月在笻我思武夷三¶
十六峰之子云邁攜琴曷從¶
　　題鮑典籖芳塢隱居圗　　　　(明/)劉承直¶
幽勝似仙家縁雲石磴斜隂崖留積雪晴樹亂明霞寺¶
逺時聞磬溪深未沒槎抱琴來谷口多是識桃花¶
　　題溪山小隱　　　　　　　　(明/)髙　啓¶
何處溪山隱衡門對野橋晩風攜鶴子春雨種魚苖小¶
徑斜通竹疎籬曲䕶蕉人生閒自足不用楚詞招¶
<pb:KR4h0142_WYG_045-24b>¶
　　山泉隱居圗　　　　　　　　(明/)張　羽¶
日長侍立南薫殿聖主從容正開卷内臣如鵠擁圗書¶
詔許近前曽一見玉躞金題照眼新三王二李迹未陳¶
妙筆森芒洞冥漠乃知今人非古人歸來三歎北牕下¶
開屏見此新圗畫流淙百折挂石梁古木寒松勢相亞¶
木末何人一草廬山泉之人昔所居鴻臚寺裏晩朝下¶
對此髙堂心鬱紆華亭柳湖眼中見武陵桃源路豈殊¶
老夫曽住康王谷五老香爐映飛瀑亂來井臼今可存¶
<pb:KR4h0142_WYG_045-25a>¶
因爾髙歌望黄鵠¶
　　園隱圗(送方/以常)　　　　　　　　(明/)徐　賁¶
曽聞學圃成髙隱今日攜書是宦逰隔屋尚通分溜筧¶
𠊓溪宜覓㸔花舟菘葵盡作鄰僧供芋栗還憑野老收¶
後夜月明江上夢應隨歸鶴到林丘¶
　　題劉汝弼東源小隱圗　　　　(明/)蘇伯衡¶
東源山水好聞説似終南種黍都為酒誅茅小作庵過¶
門人問字㸔竹客停驂亦有幽棲意遲歸我獨慙¶
<pb:KR4h0142_WYG_045-25b>¶
　　題雲林書隱圗(贈梅江/許宗顯)　　　　(明/)髙　棅¶
愛爾江海居清風繼箕潁起予丘中賞逸興探靈境粉¶
墨含天光丹青藏雲影牕開象湖隂簾捲龍峰頂林靜¶
絃誦閒波空棹歌冷滄浪可洗心白鷗待孤艇¶
　　題五橋隱居圗　　　　　　　(明/)劉昭年¶
誰家作橋溪水頭茆堂四月如清秋白雲已遇暮山碧¶
黄鳥不鳴春樹幽紫髥背向孤舟立記得仙源舊曽入¶
雨打踈篷醉不知桃花一夜新流急¶
<pb:KR4h0142_WYG_045-26a>¶
　　題趙仲淵家藏巨然山居舊隱圗(明/)戴宗瑗¶
趙君生平有畫癖購畫千金無所惜軒牕日夕耿晴虹¶
鴈蕩雲煙動秋碧山居之圗妙無敵巨然乃肯留真蹟¶
雄峰峩峩狀廬阜春風喬林翠如織柴門路入花竹深¶
彷彿茅茨浣花宅輕舟聚漁煙浪中白石離離弄江色¶
山人搆思固不易造化神機出毫末摩挲兩眼㸔不厭¶
趙君珍藏信竒特媿我無詩如杜陵此畫還君三歎息¶
　　題秋山訪隱圗　　　　　　　(明/)藍　仁¶
<pb:KR4h0142_WYG_045-26b>¶
草堂聞有故人尋野店山橋轉石林渺渺白雲行逕逺¶
蕭蕭黄葉閉門深脱巾自漉牀頭酒賣藥新修壁上琴¶
世事匆匆良㑹少一宵論盡十年心¶
　　二隱圗　　　　　　　　　　(明/)管　訥¶
溪上放舟迴山中負薪暇一笑偶相逢於焉遂清話寧¶
知有秦晉况復論王霸回首總忘機青山夕陽下¶
　　題王秉正雲林清隱　　　　　(明/)管　訥¶
青林白谷水雲鄉隱者深居一草堂百道松泉當户落¶
<pb:KR4h0142_WYG_045-27a>¶
四時花雨入簾香門前車馬紅塵逺座上琴書白日長¶
滿目故家風景在不須重畫輞川莊¶
　　瓢隱畫歌　　　　　　　　　(明/)虞　堪¶
溪山昨日風雨來溪上船子衝潮回白鷗㣲茫度島嶼¶
綠樹恍忽迷塵埃煙昏氣黒夜滂渤石梁茅屋多傾頹¶
壺公畫裏何悠哉冩此世外之蓬萊弱水不渡良可哀¶
　　題荷峰雲隱圗　　　　　　　(明/)夏原吉¶
萬仞荷峰插漢青當年嘉遯若為情田園無限幽閒趣¶
<pb:KR4h0142_WYG_045-27b>¶
車馬不聞來往聲半榻松風雲臥冷一溪蘿月釣絲輕¶
只今聖主求賢急林下安能老釣耕¶
　　題溪山深隱畫　　　　　　　(明/)王世貞¶
古木寒流一兩家紫門晝掩待歸鴉何如只向人間住¶
與客攜壺踏落花¶
　　溪山小隱圗長幅　　　　　　(明/)李日華¶
山隱園林樹隱家石田茆屋是生涯雙流灌玉收香秫¶
萬壑跳珠汎落花松代笙簧風裏奏雲開屏障嶺頭遮¶
<pb:KR4h0142_WYG_045-28a>¶
　一生不踏紅塵路竹杖芒鞵歩軟沙¶
　　　題溪山深隱圗　　　　　　　(明/)李日華¶
　生來骨相落溪山松作蒼髥石作顔出語忽驚春瀑下¶
　挂瓢時惹晩雲斑懸崖墮果煩猨拾絶壑迷笻信鶴還¶
　偶為修琴到城市踏沙又見月初彎¶
　　　題谿山小隱圗　　　　　　　(明/)僧一初¶
　自我初陟浮丘峰十年往還如夢中向來朋舊半白髪¶
　只有山色當時同青榿叢邊數間屋夜夜白雲簷下宿¶
<pb:KR4h0142_WYG_045-28b>¶
　道人心境雲共閒嘯傲雲林謝塵俗橋頭野客行遲遲¶
　歸來似有東林期一聲清磬萬山暝知是上方禪定時¶
　　　林泉歸隱圗　　　　　　　　(明/)僧麟洲¶
　居山豈為山只愛此中閒野菜何消種柴門不要闗飯¶
　餘聼澗落經罷㸔雲還恐有寒山句多題蘚石間¶
　¶
　¶
御定歴代題畫詩類巻四十五¶
