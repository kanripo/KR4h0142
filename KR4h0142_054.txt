# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.805344
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷五十四目録
<pb:KR4h0142_WYG_054-1a>¶
　欽定四庫全書¶
御定厯代題畫詩類卷五十四目録¶
　　寫真類¶
　　　崔興宗寫真詠(唐王維/)¶
　　　題舊寫真圖(唐白居易/)¶
　　　香山居士寫真(唐白居易/)¶
　　　自題寫真(唐白居易/)¶
　　　詠寫真(唐徐夤/)¶
<pb:KR4h0142_WYG_054-1b>¶
　　　新歳對寫真(唐司空圖/)¶
　　　畫生李維寫予像今已十年對鑑觀之因題其側¶
　　　　(宋蔡襄/)¶
　　　自題寫真(宋司馬光/)¶
　　　觀永叔畫真(宋梅堯臣/)¶
　　　書王元之畫像側(宋歐陽修/)¶
　　　予昔在京師畫工韓若拙為予寫真今十三年矣¶
　　　　容貌日衰展巻茫然葉縣楊生畫不減韓復令¶
<pb:KR4h0142_WYG_054-2a>¶
　　　作之以記其變偶作(宋蘇轍/)¶
　　張秀才見寫陋容(宋蘇轍/)¶
　　寫真自贊(宋黄庭堅/)¶
　　奉安神考御容入景靈宫小臣獲觀有感(宋張耒/二首)¶
　　到城南瞻南軒先生遺像(宋王炎/)¶
　　題傳神(宋陸游二首/)¶
　　誠齋題三老圖(宋楊萬里/)¶
　　葉處士畫貂蟬喜容見惠(宋樓鑰/)¶
<pb:KR4h0142_WYG_054-2b>¶
　　觀畫像(宋王十朋/)¶
　　觀文正像用贈傳神道士韻(宋王十朋/)¶
　　延慶寫真贊(宋林亦之二首/)¶
　　戲題羅浮梁彌仙寫真(宋李昴英/)¶
　　自題寫真(金密公璹/)¶
　　李廣道寫真(元元好問二首/)¶
　　定齋兄寫真(元元好問/)¶
　　蠡吾王翁畫像(元劉因/)¶
<pb:KR4h0142_WYG_054-3a>¶
　　題琴戚先生畫像(元郝經/)¶
　　題温居士畫像(元王惲二首/)¶
　　韓生寫真圖後(元王惲/)¶
　　自題寫真(元王惲/)¶
　　虞伯生學士畫像(元馬祖常/)¶
　　題虞少監小像(元貢奎/)¶
　　虞祕監山林小像(元王士熈/)¶
　　中書久病得請將歸吳閑閑大宗師亦有疾以其像¶
<pb:KR4h0142_WYG_054-3b>¶
　　　為贈云代彼陪行焚香對之作此以謝(元許有壬/)¶
　　陳芝田寫余真對之小酌戲成四韻(元許有壬/)¶
　　自贊題白雲求陳可復所寫像(元虞集/)¶
　　題和卓布哈同知畫像(元楊載/)¶
　　題本齋王公畫像(元楊載/)¶
　　跋三堂王自寫真(金段成已/)¶
　　盧疎齋趙平逺小像(元宋褧/)¶
　　題子昂自畫小像(元傅季生/)¶
<pb:KR4h0142_WYG_054-4a>¶
　　題四明倪仲權處士像(元丁鶴年/)¶
　　題唐明府畫馮隱士像(明張以寧/)¶
　　道士程用之為余傳神因題(明髙啓/)¶
　　劉文質松溪小像(明凌雲翰/)¶
　　石田沈丈像圖(明周用/)¶
　　周生寫照(明陳憲章四首/)¶
　　題李錦衣士敬寫真(明程敏政/)¶
　　王理之寫六十小像(明沈周/)¶
<pb:KR4h0142_WYG_054-4b>¶
　　孫世節貌陋容請題(明沈周/)¶
　　吳興俞生者雅士多長者游晩得疾甚困而貧獨與¶
　　　所幸美人居沈伯麐為圖之予詩記焉(明王世貞/)¶
　　題公瑕小像(明王世懋/)¶
　　自題小像(明何孟春/)¶
　　題畫像(明陸樹聲/)¶
　　十年後平昌士民齎發徐畫師来畫像以詞遣之¶
　　　(明湯顯祖四首/)¶
<pb:KR4h0142_WYG_054-5a>¶
　　寫照(明文林/)¶
　　題石睿學士圖(明徐霖/)¶
　　題潘稚恭小像(明袁宏道二首/)¶
　　題項子京小像(明僧智舷/)¶
　　題梅妃畫真(唐𤣥宗/)¶
　　寄荆娘冩真(唐李渉/)¶
　　龍尾驛婦人圖(唐温庭筠/)¶
　　章質夫寄惠崔徽真(宋蘇軾/)¶
<pb:KR4h0142_WYG_054-5b>¶
　　題亡室真像(宋戴復古/)¶
　　崔徽寫真(元雅琥/)¶
　　題對鏡寫真圖(元朱德潤/)¶
　　題妓像(明髙啓/)¶
　　題朱淑真像(明林俊/)¶
　　昭君寫真圖引(明顧璘/)¶
　　題美人寫真(明張鳳翼/)¶
　　題三娘子畫像(明馮琦三首/)¶
<pb:KR4h0142_WYG_054-6a>¶
　　題忠順夫人畫像(明于慎行四首/)¶
　　小小寫真聯句(唐段成式張希復鄭符/)¶
　　題故僧影堂(唐張籍/)¶
　　弱柏院僧影堂(唐張籍/)¶
　　題真公影堂(唐鮑溶/)¶
　　觀老僧㑹才畫像(宋趙抃/)¶
　　瞻禮開師真像(宋蔡襄/)¶
　　贈寫御容李長史(唐李逺/)¶
<pb:KR4h0142_WYG_054-6b>¶
　　贈寫真者(唐白居易/)¶
　　賢太師以諸巨公畫像見示傳神寫照曲盡其妙¶
　　　兼丐拙詩輒成一首奉呈(宋文彦博/)¶
　　傳神悦躬上人(宋梅堯臣/)¶
　　畫真来嵩(宋梅堯臣/)¶
　　贈寫御容妙善師(宋蘇軾/)¶
　　贈寫真何充秀才(宋蘇軾/)¶
　　贈寫真李道士(宋蘇轍/)¶
<pb:KR4h0142_WYG_054-7a>¶
　　謝葉處士寫照(宋樓鑰/)¶
　　贈傳神水鑑(宋陸游/)¶
　　贈都下寫真葉徳明(宋楊萬里/)¶
　　壬午初秋贈寫真陳生(宋楊萬里/)¶
　　贈畫工王三錫傳神(宋魏了翁/)¶
　　贈寫真胡生(宋王廷珪二首/)¶
　　贈寫真徐濤(宋王廷珪/)¶
　　贈劉可軒寫真(宋文天祥/)¶
<pb:KR4h0142_WYG_054-7b>¶
　　贈寫照吳生(宋方岳二首/)¶
　　贈寫照唐子良(宋謝翺/)¶
　　贈寫真賈生(元王惲/)¶
　　寫真吳若水(元程鉅夫/)¶
　　酬寫真者(元劉因/)¶
　　田君寫真(元范梈/)¶
　　贈水鑑道人寫真(元范梈/)¶
　　贈寫真(元黄溍/)¶
<pb:KR4h0142_WYG_054-8a>¶
　　　自贊并贈寫真陳伯玉(元黄玠/)¶
　　　贈寫真張翁(元柳貫/)¶
　　　贈寫真劉士榮(明解縉三首/)¶
　　　奉和蕭生將赴臨汀驛留三日為予寫真賦此為¶
　　　　贈(明顧清/)¶
　¶
　¶
　¶
<pb:KR4h0142_WYG_054-8b>¶
　¶
　¶
　¶
　¶
　¶
　¶
　¶
御定歴代題畫詩類巻五十四目録¶
#+PROPERTY: JUAN 卷五十四
<pb:KR4h0142_WYG_054-9a>¶
　欽定四庫全書¶
御定厯代題畫詩類卷五十四¶
　　寫真類¶
　　　崔興宗寫真詠　　　　　　　(唐/)王　維¶
　畫君年少時如今君已老今時新識人知君舊時好¶
　　　題舊寫真圖　　　　　　　　(唐/)白居易¶
　我昔三十六寫貌在丹青我今四十六衰顇卧江城豈¶
　比十年老曽與衆苦并一照舊圖畫無復昔儀形形影¶
<pb:KR4h0142_WYG_054-9b>¶
　黙相顧如弟對老兄況使他人見能不昧平生羲和鞭¶
　日走不為我少停形骸屬日月老去何足驚所恨凌煙¶
　閣不得畫功名¶
　　　香山居士寫真　　　　　　　(唐/)白居易¶
　昔作少學士圖形入集賢今為老居士寫貌寄香山鶴¶
　毳變𤣥髮雞膚換朱顔前形與後貌相去三十年勿歎¶
　韶華子俄成皤叟仙請看東海水亦變作桑田¶
　　　自題寫真　　　　　　　　　(唐/)白居易¶
<pb:KR4h0142_WYG_054-10a>¶
我貌不自識李放寫我真靜觀神與骨合是山中人蒲¶
柳質易朽麋鹿心難馴何事赤墀上五年為侍臣況多¶
剛狷性難與世同塵不惟非貴相但恐生禍因宜當早¶
罷去收取雲泉身¶
　　詠寫真　　　　　　　　　　(唐/)徐　夤¶
寫得衰容似十全閒開僧舎靜時懸瘦於南國從軍日¶
老却東堂射䇿年潭底看身寜有異鏡中引影更無偏¶
借將前輩真儀比未愧金鑾李謫仙¶
<pb:KR4h0142_WYG_054-10b>¶
　　新歳對寫真　　　　　　　　(唐/)司空圖¶
得見明時下壽身須甘歳酒更移廵生情暗隔千重恨¶
寒勢常欺一半春文武輕銷丹竈火市朝偏貴黒頭人¶
自傷衰颯慵開鏡擬與兒童别寫真¶
　　畫生李維寫予像今巳十年對鑑觀之因題其側¶
　　　　　　　　　　　　　　　(宋/)蔡　襄¶
清眸緑髮十年前樸野風神不易傳今日青銅莫相照¶
白髭垂頷面雙顴¶
<pb:KR4h0142_WYG_054-11a>¶
　　自題寫真　　　　　　　　　(宋/)司馬光¶
黄面霜鬚細瘦身從来未識漫相親居然不可市朝住¶
骨相天生林野人¶
　　觀永叔畫真　　　　　　　　(宋/)梅堯臣¶
良金美玉不可畫可畫唯應色與形除却堅明盡非寶¶
世人何得重丹青¶
　　書王元之畫像側　　　　　　(宋/)歐陽脩¶
偶然来繼前賢迹信矣皆如昔日言諸縣豐登少公事¶
<pb:KR4h0142_WYG_054-11b>¶
一家飽暖荷君恩想公丰采常如在顧我文章不足論¶
名姓已光青史上壁閒容貌任塵昏¶
　　予昔在京師畫工韓若拙為予寫真今十三年矣¶
　　　容貌日衰展巻茫然葉縣楊生畫不減韓復令¶
　　　作之以記其變偶作　　　　(宋/)蘇　轍¶
白髮蒼顔日日新丹青猶是舊来身百年迅速何曽在¶
方寸空虚老更真一幅蕭條寄衰朽異時髣髴見精神¶
近存八十一章注從道老聃門下人¶
<pb:KR4h0142_WYG_054-12a>¶
　　張秀才見寫陋容　　　　　　(宋/)蘇　轍¶
潦倒形骸山上樗每經風雨輒凋疎勞君為寫支離狀¶
異日長看老病初落筆縱横中自喜賦形深穩妙無餘¶
偶然挂壁低頭笑俱幻何妨彼亦如¶
　　寫真自贊　　　　　　　　　(宋/)黄庭堅¶
似僧有髮似俗無塵作夢中夢見身外身¶
　　奉安神考御容入景靈宫小臣獲觀有感(二首/)¶
　　　　　　　　　　　　　　　(宋/)張　耒¶
<pb:KR4h0142_WYG_054-12b>¶
靈風依繖繡輿深仗外猶疑警蹕音不似尋常遊幸日¶
樓前鼓吹却沾襟¶
渭上衣冠故老哀西陵石老已莓苔從今仗下新歌舞¶
長及年年獻酎来¶
　　到城南瞻南軒先生遺像　　　(宋/)王　炎¶
入門荷香浄步屧柳隂濕欲寫情鬱陶翻引興蕭瑟瞻¶
望堂中人玉色而山立六學妙經綸未試百之一身存¶
天下望身沒海内惜此道付誰傳丹青但陳迹樓邊好¶
<pb:KR4h0142_WYG_054-13a>¶
山近竹底涼風入兩鶴韻亦髙導我轉湖側獨遊何太¶
清滯念亦可釋門關莫返鎖願言日散䇿¶
　　題傳神　　　　　　　　　　(宋/)陸　游¶
鹽車心愧渥洼姿邂逅風雲妄自期齧雪豈無歸漢日¶
飯牛猶有相齊時君看裋褐琴横膝誰許峩冠劒拄頥¶
白髮蕭蕭雖憊矣時来或將渡遼師¶
　　題傳神　　　　　　　　　　(宋/)陸　游¶
雪鬢蕭然兩頰紅人閒隨處見神通半醒半醉常終日¶
<pb:KR4h0142_WYG_054-13b>¶
非士非農一老翁&KR0820;驥雖存千里志雲鵬已息九天風¶
巉巉骨法吾能相難著凌煙劔佩中¶
　　誠齋題三老圖(并序/)　　　　　(宋/)楊萬里¶
　劉訥敏叔秀才寫乘成先生平園相國及予為三老¶
　圖因署其後¶
劉君寫照妙通神三老圖成又一新只道老韓同傳好¶
被人指㸃也愁人¶
　　葉處士畫貂蟬喜容見惠　　　(宋/)樓　鑰¶
<pb:KR4h0142_WYG_054-14a>¶
重煩妙手費丹鉛貌出衰容信宛然君看頭顱已如許¶
豈堪頭上著貂蟬¶
　　觀畫像　　　　　　　　　　(宋/)王十朋¶
似我豈真我相看還自疑陋非臺閣像髙失布韋時吟¶
苦眉常皺憂多鬢早衰惓惓𤱶畆志無復畫師知¶
　　觀文正像用贈傳神道士韻　　(宋/)王十朋¶
天然形貌寫何難難得靈臺上筆端朋黨論興三黜日¶
不知誰作正人看¶
<pb:KR4h0142_WYG_054-14b>¶
　　延慶寫真贊(二首/)　　　　　　(宋/)林亦之¶
住山頭欲白何爾太揶揄却厭舊時面丹青别換模¶
秋雨秋山夜縱縱自横横平生無罪過不合去為僧¶
　　戲題羅浮梁彌仙寫真　　　　(宋/)李昴英¶
八十童顔雙眼明浪游湖海一身輕莫將啖肉先生比¶
箇是羅浮老樹精¶
　　自題寫真　　　　　　　　　(金/)密公璹¶
枯木寒灰久亦神因縁来現胙公身只縁酷愛東坡老¶
<pb:KR4h0142_WYG_054-15a>¶
人道前身趙徳鄰(樗軒嘗封胙/國公故云)¶
　　李廣道寫真(二首/)　　　　　　(元/)元好問¶
華髮蕭蕭玉錬顔一篇秋水想髙閒須知八表神游客¶
不在披裘擁絮間¶
擁絮披裘動數千肉身那得盡飛仙𤣥門此老留教在¶
滄海横流未必然¶
　　定齋兄寫真　　　　　　　　(元/)元好問¶
朱黄筆底三篋白黒胷中兩碁畫作蕭然野服雲龍終¶
<pb:KR4h0142_WYG_054-15b>¶
日騤騤¶
　　蠡吾王翁畫像　　　　　　　(元/)劉　因¶
眼底人間世胷中物外春江山滿花柳無負百年身¶
　　題琴戚先生畫像　　　　　　(元/)郝　經¶
齊人善瑟王好竽逵也豈效伶人趨歸来坐石婁長裾¶
突兀天地為蘧廬王門有路多塵土封豕磨牙鬭虓虎¶
何如此曲不須彈風入長松鳴太古¶
　　題温居士畫像(二首/)　　　　　(元/)王　惲¶
<pb:KR4h0142_WYG_054-16a>¶
盛集賔筵每㑹逢笑談端有古人風如公耆舊今能㡬¶
又逐秋江月影空¶
太真風彩動并門處士流芳實裔孫今日坐看磐石上¶
老成雖逺典刑存(自稱晉温/太真之後)¶
　　韓生寫真圖後　　　　　　　(元/)王　惲¶
韓郎落筆凌煙面嘉老摛文造物權名下自来無妄客¶
伯時多為九歌傳¶
　　自題寫真　　　　　　　　　(元/)王　惲¶
<pb:KR4h0142_WYG_054-16b>¶
白髮刁騷一幅巾遺書浩浩百年身縱令不入麒麟畫¶
已是三朝館閣臣¶
　　虞伯生學士畫像　　　　　　(元/)馬祖常¶
韋相傳經業楊門世講官箕裘君自得文字我知難汲¶
冢朱塗誤秦灰墨補殘黄流凝玉瓚仙露滴金盤不肯¶
投漫刺偏宜戴小冠近林聽竹雨臨澗看風湍詔入蒲¶
輪軟歌歸釣石團青山連石谷白日照長安擬卜龜呈¶
兆將書鶴借翰風流圖畫裏方自見神完¶
<pb:KR4h0142_WYG_054-17a>¶
　　題虞少監小像　　　　　　　(元/)貢　奎¶
巖壑髙堂上煙霞眼底清向来曽寄跡老去未忘情茅¶
屋蒼林掩藤崕白道縈逺峰雲際直孤嶂水邊横宿雨¶
分濃澹斜陽閃晦明折梅驚雪墮倚竹待風生嶺斷炊¶
煙補沙迴甃岸傾雜花浮野意飛瀑送溪聲婦饁忻鳩¶
喚兒耕感犢鳴攬衣隨處坐曳杖有時行拄笏曽招爽¶
投簪每懼盈他年著書樂應不愧虞卿¶
　　虞祕監山林小像　　　　　　(元/)王士熈¶
<pb:KR4h0142_WYG_054-17b>¶
棧閣通秦鳳蓬山壓海鼇石泉當壑坼琪樹出雲髙夜¶
月青笻杖秋風白道袍長吟趨谷口獨往下亭皋偃蹇¶
三峰卧逍遥八表遨竹深時宿鶴溪淺不容舠經席天¶
顔喜村居世網逃神全勞畫史才美擅時髦憩迹惟松¶
樾充飢有澗毛滄浪誰唱曲華屋意蕭騷¶
　　中書久病得請將歸吳閑閑大宗師亦有疾以其¶
　　　像為贈云代彼陪行焚香對之作此以謝¶
　　　　　　　　　　　　　　　(元/)許有壬¶
<pb:KR4h0142_WYG_054-18a>¶
小人本是山澤臞涉世政坐飢寒敺五年黄閣事何補¶
種作老病叢孱軀藻京歸来十浹日藥裹不可離須㬰平¶
生結客半寰宇未免操瑟從齊竽可人底事期不来承¶
慶堂深誰敢呼邇来亦復詩作祟清減益見風標孤杜¶
門却埽難折簡豈意惠然来畫圖相看一笑但臆對妙¶
契未許巵言㪺清水寒玉照林表和氣春風生座隅齋¶
居頓覺俗氛逺髙致已逼沈疴蘓我方歸思劇迅矢公¶
自有分居方壺過從此去計必少夢中道路多縈紆便¶
<pb:KR4h0142_WYG_054-18b>¶
當巻奉江湖去願得始終如蟨驉¶
　　陳芝田寫余真對之小酌戲成四韻(元/)許有壬¶
今日我與汝相見各華顛亟呼尊酒至我飲汝茫然它¶
年我長徃酒但酬汝前悟此一大笑沽酒休論錢¶
　　自贊題白雲求陳可復所寫像　　(元/)虞　集¶
歸来江上一身輕野服初成拄杖行祗好白雲相伴住¶
天台廬阜聽松聲¶
　　題和卓布哈同知　　　　　　　(元/)楊　載¶
<pb:KR4h0142_WYG_054-19a>¶
堂堂玉立照青春昭代由来重世臣帶劔掖庭聯衛士¶
分符江徼緫編民鷫鸘裘暖鳴鞭疾翡翠簾深翦燭頻¶
州縣三年姑少試驅馳休厭屬車塵¶
　　題本齋王公畫像　　　　　　(元/)楊　載¶
天姿英粹異庸常早䇿雲霄被寵光劔㦸森嚴開武庫¶
珪璋特逹薦明堂願承簪履趨門下竊候旌麾拜道傍¶
邪正此時真雜糅秦臺懸鏡亦煌煌¶
　　跋三堂王自寫真　　　　　　(元/)段成已¶
<pb:KR4h0142_WYG_054-19b>¶
解衣盤礴真畫史不待濡毛知可矣葛巾草服常畫我¶
意欲置我山巖裏虎頭於今㡬百年與渠誰後復誰先¶
翛然蜕跡乘風去一笑相逢喜拍肩¶
　　盧疎齋趙平逺小像　　　　　(元/)宋　褧¶
盛徳不孤世鉅邦尊二賢盧翁官察訪趙使職旬宣契¶
分元偕白襟期甫暨䖍柏森松競秀珪瑩璧相聯髙誼¶
雲霄外清標几杖邊句枝時絡繹杯算日纒緜宵候丹¶
砂竈秋鳴緑綺絃岳躋同謝妓湘泛共膺船釀酒矜方¶
<pb:KR4h0142_WYG_054-20a>¶
妙裁衣鬬品全敖嬉驅騕䮍笑詠撫嬋娟密邇通家好¶
留連對榻眠閉關常習靜揮麈或談𤣥閒潔山中相逍¶
遥地上仙儀刑人倏逝丰度世爭憐肖貌開光霽垂名¶
著簡編精神棲落月思致薄凌煙豈直江潭重應齊宇¶
宙傳長沙多勝境並祀待他年¶
　　題子昂自畫小像　　　　　　(元/)傅季生¶
天人風度過王孫不見珠明玉潤温想得松牕看鏡影¶
月斜清霅瑩無痕¶
<pb:KR4h0142_WYG_054-20b>¶
　　題四明倪仲權處士像　　　　(元/)丁鶴年¶
松間新雨過清覽出亭皋雲逐青騘馬風生白苧袍幽¶
懐隨地逺詩興與秋髙囊錦歸時重應知從者勞¶
　　題唐明府畫馮隱士像　　　　(明/)張以寧¶
能詩能畫唐明府置子清泉白石間秋色半林黄葉老¶
野心一遍白雲閒王維自愛欹湖道李渤元居少室山¶
㡬處溪山莫歸醉扁舟留在月中還¶
　　道士程用之為余傳神因題　　(明/)髙　啓¶
<pb:KR4h0142_WYG_054-21a>¶
貌古神疎畫本難因師心妙發毫端無功可上凌煙閣¶
留取雲山靜處看¶
　　劉文質松溪小像　　　　　　(明/)凌雲翰¶
為聽松風直過溪長琴分與小童携白雲不隔天台路¶
千樹桃花一鳥啼¶
　　石田沈丈像圖　　　　　　　(明/)周　用¶
蕭然丘壑在眉端林下從人壁上看白髮信誰修野史¶
青衫從爾授園官雙魚落手春波逺四座驚心夜語䦨¶
<pb:KR4h0142_WYG_054-21b>¶
盤礴尚須勞畫者休文詩骨不勝寒¶
　　周生寫照(四首/)　　　　　　　(明/)陳憲章¶
猶有蓬之心俄而柳生肘問君益三毛可覺神明否¶
不登結客塲差有丈夫氣攬鏡長新絲無勞更相諱¶
荀家奪鳳池漢苑圖麟閣賴有顧長康置余在丘壑¶
委形大塊間過隙駒何駛底事復丹青未能免俗爾¶
　　題李錦衣士敬寫真　　　　　(明/)程敏政¶
七尺堂堂美丈夫㡬年官拜執金吾藍田價重連城璧¶
<pb:KR4h0142_WYG_054-22a>¶
丹穴文騰五色雛長候八鑾隨聖主曽將三矢破狂胡¶
等閒莫負封侯相看續麒麟閣上圖¶
　　王理之寫六十小像　　　　　(明/)沈　周¶
王生見我精神熟照寫今吾瘦於竹問年初及六十人¶
饗世渾無半分福一味耽農百不便門前湖水漲低田¶
飢来讀書不當飯靜裏安心惟信天隱服還勞郡守過¶
私篇或辱尚書和草木當衰不復真紙閒座上兩浮塵¶
是非非是都休辯聊記明時無用人¶
<pb:KR4h0142_WYG_054-22b>¶
　　孫世節貌陋容請題　　　　　(明/)沈　周¶
白頭儘是老便宜六十餘生天地私學舞固無長袖子¶
出遊還有小車兒緑陰如水微吟處紫袷含風半暖時¶
痩影任君描寫去百年草木要相思¶
　　吳興俞生者雅士多長者游晚得疾甚困而貧獨¶
　　　與其所幸美人居沈伯麐為圖之予詩記焉¶
　　　　　　　　　　　　　　　(明/)王世貞¶
消渇文園竟若何霅川秋色卧遊過門前舊客隨金盡¶
<pb:KR4h0142_WYG_054-23a>¶
鏡裏新愁上鬢多空觀不妨天女侍小詞猶要雪兒歌¶
君看阿堵神明在遮莫雄心未耗磨¶
　　題公瑕小像　　　　　　　　(明/)王世懋¶
蓽門蓬逕五湖濵芒屩蘿裳穩稱身忽忽形骸元土木¶
英英眉宇未風塵朱絃曲就傳聲逺白練書成乞字頻¶
擲果何妨洛陽市知君詞賦自安仁¶
　　自題小像　　　　　　　　　(明/)何孟春¶
不煩勲業鏡仍窺堪笑頭顱我已知他日丹青重貌取¶
<pb:KR4h0142_WYG_054-23b>¶
問渠應是白鬚誰¶
　　題畫像　　　　　　　　　(明/)陸樹聲¶
豈有文章置集賢也無勲業到凌煙只應畫作老居士¶
留與香山結浄縁¶
　　十年後平昌士民齎發徐畫師来畫像以詞遣之¶
　　　(四首/)　　　　　　　　　　(明/)湯顯祖¶
好手髙情徐侣雲大兒能似李將軍神明妙處今何有¶
却遣丹青混使君¶
<pb:KR4h0142_WYG_054-24a>¶
雪殘寒日映江干畫到歸鴻目送難恰憶清華舊山水¶
五絃容易不曽彈(縣有清/華閣)¶
地僻江樓有鴈聞長林歸夢雪紛紛心知逺意宜丘壑¶
縣社何由畫陸雲¶
偶爾朝臺竟不還吏民相問好容顔都應畫與江湖意¶
闊落雙鳬雲影間¶
　　寫照　　　　　　　　　　　(明/)文　林¶
渠貌堂堂難與仁緋袍已作大夫身生成自是君親徳¶
<pb:KR4h0142_WYG_054-24b>¶
付𢌿元非嶽瀆神既老無聞甘暴棄入官有愧故逡廵¶
任他阿堵妙不二到底看来我自真¶
　　題石睿學士圖　　　　　　　(明/)徐　霖¶
歸来廏馬踏堤沙回首彤樓路漸賖遥想禁門金鎖合¶
一庭月浸紫薇花¶
　　題潘稚恭小像(二首/)　　　　　(明/)袁宏道¶
當年曽見虎頭真長短濃纎各有神只怪安仁描不似¶
為他丰骨異時人¶
<pb:KR4h0142_WYG_054-25a>¶
砑光絹上白波重骨肉調勻粉墨濃若要識他春月柳¶
還須雪裏看王恭¶
　　題項子京小像　　　　　　　(明/)僧智舷¶
倩人圖面自圖身面或隨人作喜嗔只有此身偏崛强¶
屈伸未肯暫隨人¶
　　題梅妃畫真　　　　　　　　　唐𤣥宗¶
憶昔嬌妃在紫宸鉛華不御得天真霜綃雖似當時態¶
爭奈嬌波不顧人¶
<pb:KR4h0142_WYG_054-25b>¶
　　寄荆娘寫真　　　　　　　　(唐/)李　渉¶
章華臺南莎草齊長河柳色連金堤青樓曈曨曙光蚤¶
梨花滿巷鶯新啼章臺玉顔年十六小来能唱西梁曲¶
教坊大使久知名郢上詞人歌不足少年才子心相許¶
夜夜髙堂夢雲雨五銖香帔結同心三寸紅箋替傳語¶
緑池並戲雙鴛鴦田田翠葉紅蓮香百年恩愛兩相許¶
一日不見生愁腸上清仙女徵遊伴欲從湘靈住河漢¶
只愁陵谷變人寰空歎桑田歸海岸願分精魄定形影¶
<pb:KR4h0142_WYG_054-26a>¶
永似銀壺挂金井召得丹青絶世工寫真與身真相同¶
忽然相對兩不語疑是妝成来鏡中豈期人願天不違¶
雲軿却駐從山歸畫圖封裹寄箱篋洞房豔豔生光輝¶
良人翻作東飛翼却遣江頭問消息經年不得一封書¶
翠幕雲屏遶空壁結客有少年名緫身姓江征帆三十¶
里前月發豫章知我别時言識我馬上郎恨無羽翼飛¶
使我徒怨滄浪長開篋取畫圖寄我形影與客將如今¶
憔悴不相似恐君重見生悲傷蒼梧九疑在何處斑斑¶
<pb:KR4h0142_WYG_054-26b>¶
竹淚連瀟湘¶
　　龍尾驛婦人圖　　　　　　　(唐/)温庭筠¶
慢笑開元有倖臣直教天子到䝉塵今来看畫猶如此¶
何況親逢絶世人¶
　　章質夫寄惠崔徽真　　　　　(宋/)蘓　軾¶
玉釵半脱雲垂耳亭亭芙蓉在秋水當時薄命一酸辛¶
千古華堂奉君子水邊何處無麗人近前試看丞相嗔¶
不如丹青不解語世間言語元非真知君被惱更愁絶¶
<pb:KR4h0142_WYG_054-27a>¶
卷贈老夫驚老拙為君援筆賦梅花未害廣平心似鐵¶
　　題亡室真像　　　　　　　　(宋/)戴復古¶
求名求利兩茫茫千里歸來賦悼亡夢井詩成増悵恨¶
鼓盆歌罷轉凄涼情鍾我輩那容忍乳臭諸兒最可傷¶
拂拭丹青呼不醒世間誰有返魂香¶
　　崔徽寫真　　　　　　　　　(元/)雅　琥¶
舞鸞妝鏡拭(一作/減)&KR1459;華毫素無聲散彩霞夜月影寒分¶
桂魄春冰暈薄映桃花夢隨圖去憑青鳥愁逐書来㸃¶
<pb:KR4h0142_WYG_054-27b>¶
墨鴉未得離魂如倩女衰容先我到君家¶
　　題對鏡寫真圖　　　　　　　(元/)朱徳潤¶
千金畫史託&KR0610;華難寫春心半縷霞兩面秋波隨彩筆¶
一奩冰影對鈿花情憐曉月秦川鴈思逐朝陽漢樹鴉¶
不信雲間望夫石解傳顔色到君家¶
　　題妓像　　　　　　　　　　(明/)髙　啓¶
不見秋娘今㡬年楚雲湘雨思悠然月明樓外天如水¶
猶憶梁州第二篇¶
<pb:KR4h0142_WYG_054-28a>¶
　　題朱淑真像　　　　　　　　(明/)林　俊¶
花蕊開殘小院秋鑑湖春色水東流垂楊送盡鶯鶯老¶
不得同依燕子樓¶
　　昭君寫真圖引　　　　　　　(明/)顧　璘¶
漢宫九重類天居宫中美人粲璚琚姱容淑態意非一¶
網戸文窗煙霧虚就中絶代稱明君錦江波浪巫山雲¶
素月嫦娥獨光彩明星玉女徒繽紛君王行幸恣歡暱¶
蛾眉短長難具悉可憐睇盼隔重霄竟使畫圖欺白日¶
<pb:KR4h0142_WYG_054-28b>¶
金珠不操靜女手丹青更甚讒夫口妍媸反覆在錙銖¶
移愛為憎忍相負明珠萬里沈胡沙哀歌一曲留琵琶¶
今看青塚千年草豈是夭桃三月花君不見無鹽入宫¶
粉黛羞齊宣美譽雄諸侯樊姬進語虞丘罷楚莊持麾¶
霸天下君王重色后隱賢吁嗟畫史欺嬋娟古来治亂¶
各有始為君三復關雎篇¶
　　題美人寫真　　　　　　　　(明/)張鳳翼¶
一從鏡裏貌蛾眉重見崔徽㸃素絲豈是陳平誑胡虜¶
<pb:KR4h0142_WYG_054-29a>¶
得非延壽賣明妃亭亭玉立渾無語忽忽珠嚬若有思¶
藉使廟堂徵畫史濡毫應肖築巖時¶
　　題三娘子畫像(三首/)　　　　　(明/)馮　琦¶
氍毺春暖鎖芙蓉爭羨胡姬拜漢封繞膝錦襴珠勒馬¶
當胸寶袜繡盤龍¶
塞北佳人亦自饒白題胡舞為誰嬌青霜已盡邊城草¶
一片梨花冷不銷¶
紅妝一隊陰山下亂㸃駝酥醉朔野塞外爭傳娘子軍¶
<pb:KR4h0142_WYG_054-29b>¶
邊頭不牧烏孫馬¶
　　題忠順夫人畫像(四首/)　　　　(明/)于慎行¶
燕支山色㸃平蕪染出春愁上畫圖一曲胡笳明月夜¶
邊聲又度小單于¶
邊城新舞柘枝辭降得渾斜罷漢師不道長安春色少¶
甘泉宫裏畫閼氏¶
天山獵罷雪漫漫繡袜斜偎七寶鞍半醉屠蘇雙頰冷¶
桃花一片殢春寒¶
<pb:KR4h0142_WYG_054-30a>¶
蓮花寶鋏緑雲鬟不脱襜褕&KR0323;漢關枉殺白登城下畫¶
虜中原自有紅顔¶
　　小小寫真聮句　　　　(唐段成式張希復/  鄭符)¶
如生小小真猶自未棲塵(符/)揄袂將離座斜柯欲近人¶
(成/式)昔時知出衆情寵占横陳(希/復)不遣遊張巷豈教窺宋¶
鄰(符/)庾樓吹笛裂𢎞閣賞歌新蟬怯纎腰步蛾驚半額¶
顰(希/復)圖形誰有術買笑詎辭貧(成/式)複隴迷村徑重泉隔¶
漢津(符/)同心知作羽比目定為鱗(希/復)殘月巫山夕餘霞¶
<pb:KR4h0142_WYG_054-30b>¶
洛浦晨(成/式)¶
　　題故僧影堂　　　　　　　　(唐/)張　籍¶
香消雲銷舊僧家僧刹殘形半壁斜日暮松煙寒漠漠¶
秋風吹破紙蓮花¶
　　弱柏院僧影堂　　　　　　　(唐/)張　籍¶
弱柏倒垂如線蔓簷頭不見有枝柯影堂香火長相續¶
應得人来禮拜多¶
　　題真公影堂　　　　　　　　(唐/)鮑　溶¶
<pb:KR4h0142_WYG_054-31a>¶
舊房西壁畫支公昨暮今晨色不同逺客問心何處取¶
獨添香火望虚空¶
　　觀老僧㑹才畫像　　　　　　(宋/)趙　抃¶
白鶴叢林古梵宫壁間留像見真風憶師去歳雷峰别¶
只是南柯一夢中¶
　　瞻禮開師真像　　　　　　　(宋/)蔡　襄¶
輕瀾還故潯墜軫無遺音好在池邊竹猶存虚直心徃¶
復二十年每見唯清吟覺性既自如世味隨浮沉琅琅¶
<pb:KR4h0142_WYG_054-31b>¶
白雲姿悵望空山岑豈不悟至理悲来難可任¶
　　贈寫御容李長史　　　　　　(唐/)李　逺¶
寶座煙消硯水清龍髥不動彩毫輕初分隆準山河秀¶
乍㸃重瞳日月明宫女捲簾皆暗認侍臣開殿盡遥驚¶
六朝供奉無人敵始覺僧繇浪得名¶
　　贈寫真者　　　　　　　　　(唐/)白居易¶
子騁丹青日予當醜老時無勞役神思更畫病容儀迢¶
遞麒麟閣圗功未有期區區尺素上焉用寫真為¶
<pb:KR4h0142_WYG_054-32a>¶
　　賢大師以諸巨公畫像見示傳神寫照曲盡其妙¶
　　　兼丐拙詩輒成一首奉呈　　(宋/)文彦博¶
用志專精妙入神援毫肖象奪天真能將繪素傳竒表¶
似與公侯結勝因婁徳髙僧通夙命王維善畫記前身¶
師縁素習今生悟曽寫雲臺四七人¶
　　傳神悦躬上人　　　　　　　(宋/)梅堯臣¶
握中一寸毫寶匣百錬金鑑貌不鑑道寫形寧寫心古¶
人固不識今人或所欽依然見其質儼爾恨無音子誠¶
<pb:KR4h0142_WYG_054-32b>¶
丹青妙巧奪造化深妍媸必盡得幻妄恐交侵¶
　　畫真来嵩　　　　　　　　　(宋/)梅堯臣¶
廣陵太守歐陽公令爾畫我憔悴容便傳髣髴在縑素¶
只欠勁直藏心胷與爾貨布不肯受比之醫卜曽非庸¶
公今許爾此一節爾只丹青其亦逢¶
　　贈寫御容妙善師　　　　　　(宋/)蘇　軾¶
憶昔射䇿干先皇珠簾翠幄分兩廂紫衣中使下傳詔¶
跪捧冉冉聞天香仰觀眩晃目生暈但見曉色開扶桑¶
<pb:KR4h0142_WYG_054-33a>¶
迎陽晚出步就坐絳紗玉斧光照廊野人不識日月角¶
彷彿尚記重瞳光三年歸来真一夢橋山松檜棲風霜¶
天容玉色誰敢畫老師古寺晝閒房夢中神授心有得¶
覺来信手筆已忘幅巾常服儼不動孤臣入門涕自滂¶
元老侑坐鬚眉古虎臣侍立冠劒長平生慣寫龍鳳質¶
肯顧草間猿與麞都人踏破鐵門限黄金白璧空堆牀¶
爾来摹寫亦到我為是先帝白髪郎不須覽鏡坐自了¶
明年乞身歸故郷¶
<pb:KR4h0142_WYG_054-33b>¶
　　贈寫真何充秀才　　　　　　(宋/)蘓　軾¶
君不見潞州别駕眼如電左手挂弓横撚箭又不見雪¶
中騎驢孟浩然皺眉吟詩肩聳山飢寒富貴兩安在空¶
有遺像留人間此身常擬同外物浮雲變化無蹤迹問¶
君何苦寫我真君言好之聊自適黄冠野服山家容意¶
欲置我山巖中勲名將相今何限徃寫襃公與鄂公¶
　　贈寫真李道士　　　　　　　(宋/)蘇　轍¶
君不見景靈六殿圖功臣進賢大羽東西陳能令將相¶
<pb:KR4h0142_WYG_054-34a>¶
長在世自古獨有曹將軍嵩髙李師掉頭笑自言弄筆¶
通前身百年遺像誰復識滿朝冠劔多偉人據鞍一見¶
心有得臨窗相對疑通神十年江海鬚半脱歸来俛仰¶
慚簪紳一揮七尺倚牆立客来顧我誠似君金章紫綬¶
本非有緑蓑黄篛甘長貧如何畫作白衣老置之茅屋¶
全吾真¶
　　謝葉處士寫照(并序/)　　　　　(宋/)樓　鑰¶
　頃在朝行葉處士光逺為余寫照置於山林中欣然¶
<pb:KR4h0142_WYG_054-34b>¶
　自贊有云山林如許盍歸去蓋志於歸也一歸十三¶
　年既挂冠再寄一圖為老人星狀形容變盡非復故¶
　吾矣戲作長句謝之¶
老我舊曽官日邊隨衆年除仍歳遷母子日夜念郷國¶
但欲共耕緜上田葉君寫照妙一曲畫我形模在山水有¶
如虎頭貌幼輿正合置之巖石裏猶記有客為諛言盍¶
更野服為貂蟬我笑不答心不然拂衣徑得歸林泉歸来¶
歲月不知久十餘年中亦何有此心炯烔尚如丹只為¶
<pb:KR4h0142_WYG_054-35a>¶
幽憂成老醜久矣與世俱相忘葉君念我應老蒼新圖¶
白髭添一二豈知雙鬢皆成霜兩圖對挂耿相照顧盼¶
從容成一笑更添松竹作壽星我已甘心就枯槁人言¶
姿態與真同如照止水窺青銅明知已非故我矣小孫¶
指㸃能呼翁君居天街號稱首侯王生面羅左右邊頭¶
飛將能立功颯然英氣照窗牖名滿四方求者多千金¶
造門君不呵能事固不受促迫應酬雖繁可奈何胡為¶
有暇及衰朽楚楚裝潢意尤厚我今已是行路人不須¶
<pb:KR4h0142_WYG_054-35b>¶
重累丹青手¶
　　贈傳神水鑑　　　　　　　　(宋/)陸　游¶
寫照今誰下筆親喜君分得卧雲身口中無齒難藏老¶
頰上加毛自有神誤遣汗青成國史未妨著白號山人¶
他時更欲求竒迹畫我溪頭把釣緡¶
　　贈都下寫真葉徳明　　　　　(宋/)楊萬里¶
我昔山林人不識或疑謫仙或狂客仰看青天不看人¶
醉裏那知眼青白一攜破硯入長安素衣成緇綠鬢斑¶
<pb:KR4h0142_WYG_054-36a>¶
上林麒麟著野馬滄洲鷗鷺綴孔鸞漢宫威儀既不入¶
貴人樣灞橋風雪又不見詩人相不須覽鏡照清溪我¶
亦自憎塵俗狀葉君著眼秋月明葉君下筆秋風生市¶
人請畫即唾罵只寫龍章鳳姿公與卿肯来為予寫衰¶
貌擲筆掉頭欣入妙相逢可惜遲十年不見詩翁昔年¶
少¶
　　壬午初秋贈寫真陳生　　　　(宋/)楊萬里¶
居士一丘壑深衣折角巾誰曽令子見忽漫寫吾真更¶
<pb:KR4h0142_WYG_054-36b>¶
不遊方外於何頓若人呼兒一笑看下筆可能親¶
　　贈畫工王三錫傳神　　　　　(宋/)魏了翁¶
氣質紛不齊四海無似人藉令貌相近氣有醇不醇善¶
觀人品者儀觀與機神正邪眸子見善惡眉間分且如¶
孔與虎二人自非倫而俱類孔子俗眼何昏昏古人有¶
夢遇便知為良臣又能記眉目曉然得其真此須以神¶
㑹難與淺者論王生歸為我試語司冦君此理充得去¶
三代同此民¶
<pb:KR4h0142_WYG_054-37a>¶
　　贈寫真胡生(二首/)　　　　　　(宋/)王廷珪¶
欲貌盧溪真面目非儒非佛亦非仙莫將踏碓盧行者¶
喚作騎驢孟浩然¶
誤著儒冠到骨窮兒童拍手笑衰翁釣魚艇子今無恙¶
置我五湖煙雨中¶
　　贈寫真徐濤(并引/)　　　　　　(宋/)王廷珪¶
　世言畫工喜作鬼魅謂荒誕易圖也故傳神寫照為¶
　難聞徐濤畫盧溪老子作幅巾芒鞋蕭散之狀見者¶
<pb:KR4h0142_WYG_054-37b>¶
　以為甚似作詩求之¶
徐生畫人不畫鬼㸃目加毛必佳士邇来下筆更逼真¶
勿論山僧及童子曽貌詩人孟浩然便覺灞橋風雪起¶
如今儻欲畫盧溪一菴宜著深巖裏¶
　　贈劉可軒寫真　　　　　　　(宋/)文天祥¶
燕頷鳶肩都易寫從前只道㸃睛難近来阿堵君休問¶
燈下時将頰影看¶
　　贈寫照吳生(二首/)　　　　　　(宋/)方　岳¶
<pb:KR4h0142_WYG_054-38a>¶
山須未壓崚嶒骨酒不能平磊塊胷煩畫雪溪詩意思¶
梅花蒼石一横笻¶
㡬人堪畫麒麟閣萬事不如鸚鵡盃只謂故吾詩瘦耳¶
寒沙鷗鷺莫驚猜¶
　　贈寫照唐子良　　　　　　　(宋/)謝　翺¶
吳中衆史今代畫不獨畫人兼畫馬唐生家住金華雲¶
對予獨肯畫古人夕陽西下東流水紛紛古人呼不起¶
東都留守吳中豪王府勲僚舊俊髦當時氣薄陰山日¶
<pb:KR4h0142_WYG_054-38b>¶
勾陳蒼蒼太白髙百年水竭海塵上誰見凌煙拂蛛網¶
霜髯磔磔開清新彷彿猶帶黄河冰忽疑稍㑹怒色止¶
或可從傍窺諫紙唐生見我淚如洗頗憶古人今不死¶
俟我氣定神始閒命筆更起唐衣冠¶
　　贈寫真賈生　　　　　　　　(元/)王　惲¶
氣貌昂藏野鶴姿賈生模寫有餘師情知不入麒麟畫¶
剛為天朝飾羽儀¶
　　寫真吳若水　　　　　　　　(元/)程鉅夫¶
<pb:KR4h0142_WYG_054-39a>¶
畫手吳生妙如今豈後身知人古未易下筆爾能親顔¶
貌隨年運風流落世塵若為傳不朽千載㑹如新¶
　　酬寫真者　　　　　　　　　(元/)劉　因¶
自覺形骸已枯槁何從眉宇尚豪英筆頭慣畫麒麟像¶
乍寫山翁似手生¶
　　田君寫真　　　　　　　　　(元/)范　梈¶
田君力幹成霜鐵一筆能開萬豪傑緫是人間敵海愁¶
但自不忘泓頴别我所思兮大江濆欲徃致之道路分¶
<pb:KR4h0142_WYG_054-39b>¶
安得煩君寫作巫山與洛中有美人兮泛波上之遊鴻¶
行巖巔之素狨嗚呼此君不可見獨立乾坤淚如霰¶
　　贈水鑑道人寫真　　　　　　(元/)范　梈¶
鑑盡公卿寫盡真此心澄徹故通神世間未用論滄海¶
何日河流照得人¶
　　贈寫真　　　　　　　　　　(元/)黄　溍¶
自是清時翰墨流水邊林下莫淹留漢皇正在麒麟閣¶
欲畫將軍博陸侯¶
<pb:KR4h0142_WYG_054-40a>¶
　　自贊并贈寫真陳伯玉　　　　(元/)黄　玠¶
有形本皆幻聊與影相從於兹未能忘更欲求其同我¶
神夫豈逺故在阿堵中靈景合内外逍遥方未終¶
　　贈寫真張翁　　　　　　　　(元/)柳　貫¶
傅巖審象形何形麒麟設色非丹青肖圖如以燭取影¶
豈謂炬火無晶熒腰間插箭氣自倍頰上加毛神則寜¶
古人藝聖不兩至心動手應夫誰令不誇筆墨工㸃&KR1709;¶
欲與河嶽開英靈京華冠蓋萃山藪風鬉萬騎雲千軿¶
<pb:KR4h0142_WYG_054-40b>¶
前行衛霍後褒鄂佩服憲憲登明廷俗工寫似不寫韻¶
却詫果蠃非螟蛉或攀有若擬𤣥聖僅類蠟紙摹蘭亭¶
我雖意見頗自可豈因賤耳疑羣聽張翁八十真靜者¶
城南巷居晝掩扃客来拂絹出新鑑能事逸發無留停¶
一毛一髮生意足造次參倚象儀刑由其天機勝嗜慾¶
愈覺眼燄如流星承明待詔綬若若晨朝索米儕優伶¶
徒誇世有青紫楦豈恨我屋無芳馨吾聞畫者多善幻¶
倏忽變化開𤣥㝠安知神完意自定伸筆已似行春霆¶
<pb:KR4h0142_WYG_054-41a>¶
　傾倒沙頭雙玉瓶¶
　　　贈寫真劉士榮(三首/)　　　　　(明/)解　縉¶
　僕也慙瓌偉丹青賴爾傳皇風清薊北有待畫凌煙¶
　積陰連十日定有上江風千里難為别因君羨去鴻¶
　春盡故鄉来秋深别我歸宦情斜日薄猶自念庭闈¶
　　　泰和蕭生將赴臨汀驛留三日為予寫真賦此為¶
　　　　贈　　　　　　　　　　　(明/)顧　清¶
　本自煙江坐釣磯春風强使著荷衣不知面目從来假¶
<pb:KR4h0142_WYG_054-41b>¶
　更與蕭郎問是非¶
　¶
　¶
　¶
　¶
　¶
　¶
御定厯代題畫詩類卷五十四¶
