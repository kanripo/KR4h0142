# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.383955
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷三十六目録
<pb:KR4h0142_WYG_036-1a>¶
　欽定四庫全書¶
御定歴代題畫詩類巻三十六目録¶
　　故實類¶
　　　龎公攜家圖引(明王逢/)¶
　　　題龍眠曹楊讀碑(元程鉅夫/)¶
　　　讀碑圖(元鄭元祐/)¶
　　　曹娥江讀碑圖(元僧大訢/)¶
　　　題讀碑圖(明朱經/)¶
<pb:KR4h0142_WYG_036-1b>¶
　　　管幼安濯足圖(金趙秉文/)¶
　　　幼安濯足圖(元劉因/)¶
　　　管寧濯足圖(元楊奂/)¶
　　　題王粲登樓圖(元楊維楨/)¶
　　　奉題鐵篴相公王粲登樓圖(元余日强/)¶
　　　題孫登長嘯圖(元趙孟頫/)¶
　　　竹林七賢圖(元虞集/)¶
　　　竹林七賢圖(元王惲二首/)¶
<pb:KR4h0142_WYG_036-2a>¶
　　題竹林七賢圖(元錢選/)¶
　　竹林七賢圖(明丘濬/)¶
　　竹林七賢圖(明張寕/)¶
　　尤子求竹林七賢圖(明王世懋/)¶
　　題竹林七賢(明陳棖/)¶
　　嵇康栁下鍛圖(元鄭元祐/)¶
　　仲容摘阮圖(元張天英/)¶
　　習池醉歸圖(金馮璧/)¶
<pb:KR4h0142_WYG_036-2b>¶
　　醉山簡圖(宋劉子翬/)¶
　　題石崇錦障圖(元朱徳潤/)¶
　　題金谷園圖(明劉基/)¶
　　跋扇頭郝隆曬書圖(元馬祖常/)¶
　　題晉劉琨雞鳴舞劒圖(元吳萊/)¶
　　觀運甓圖有感(明董其昌/)¶
　　投書圖(元元好問二首/)¶
　　右軍書扇圖(元王惲/)¶
<pb:KR4h0142_WYG_036-3a>¶
　　右軍觀鵞圖(元王惲/)¶
　　羲之籠鵞圖(明方孝孺/)¶
　　題栁文範舍人畫右軍觀鵞便面(明程敏政/)¶
　　題羲之墨沼圖(明魏時敏/)¶
　　逸少蘭亭圖(明張以寕/)¶
　　觀蘭亭修禊圖(明黄洪憲/)¶
　　蘭亭修禊圖(明白圻/)¶
　　蘭亭修禊圖(明袁宏道二首/)¶
<pb:KR4h0142_WYG_036-3b>¶
　　題羊欣練裙圖(元王廓/)¶
　　題王晉卿畫四景(宋蘇軾/)¶
　　次韻題畫巻四景(宋蘇轍/)¶
　　題謝安石東山圖(宋朱子/)¶
　　題趙師舜謝安遊東山圖(元虞集/)¶
　　謝太傅東山圖(元王惲二首/)¶
　　趙仲穆東山圖(元吴鎮/)¶
　　題謝安觀山圖(元丁鶴年/)¶
<pb:KR4h0142_WYG_036-4a>¶
　　謝安遊東山圖(明吳寛/)¶
　　謝太傅攜妓東山圖(明徐渭/)¶
　　謝太傅奕棋圖(元王惲/)¶
　　謝安對奕圖(元程鉅夫/)¶
　　支遁相馬圖(金趙秉文/)¶
　　題王武子相馬圖(元王惲二首/)¶
　　王武子相馬圖(元范梈/)¶
　　題明發所畫訪戴圖渠自有詩(宋晁説之/)¶
<pb:KR4h0142_WYG_036-4b>¶
　　答錢遜叔訪戴圖(宋吕居仁/)¶
　　雪夜訪戴圖(元歐陽𤣥/)¶
　　題子猷訪戴圖(明張以寧/)¶
　　題扇面子猷訪戴圖(明黄仲昭/)¶
　　子猷乗興圖(元金涓/)¶
　　題子猷迴舟圖(元王惲/)¶
　　題山隂囘棹圖(元馬臻/)¶
　　石勒問道圖(元元好問/)¶
<pb:KR4h0142_WYG_036-5a>¶
　　　石勒問道圖(元王惲/)¶
　　　王猛捫蝨圖(宋劉子翬/)¶
　¶
　¶
　¶
　¶
　¶
　¶
<pb:KR4h0142_WYG_036-5b>¶
　¶
　¶
　¶
　¶
　¶
　¶
　¶
御定歴代題畫詩類巻三十六目録¶
#+PROPERTY: JUAN 卷三十六
<pb:KR4h0142_WYG_036-6a>¶
　欽定四庫全書¶
御定歴代題畫詩類巻三十六¶
　　故實類¶
　　　龎公攜家圖引　　　　　　　(明/)王　逢¶
　鴻鵠巢髙林黿鼉穴深淵所以龎徳公躬耕峴山田當¶
　時劉表儕雄才黄金足置燕王臺臺成禽荒甘鴆毒醉¶
　韝臂錦呼鷹來鷹飢受呼飽則去非熊之倫孰得馭諸¶
　兒豚犬遺以危况復蒼生天下慮蘇嶺石鹿雙聳然霞¶
<pb:KR4h0142_WYG_036-6b>¶
　日絢爛芝莖鮮囊衣裹粻車連連白騾青㹀叅後先舉¶
　家相攜入長煙竟託採藥終天年至今事跡有在心無¶
　傳嗚呼孔明不遇大耳主亦必老向隆中眠¶
　　　題龍眠曹楊讀碑　　　　　　(元/)程鉅夫¶
　以彼禍賊深遇此智術淺道旁十六字方爾較近逺¶
　　　讀碑圖　　　　　　　　　　(元/)鄭元祐¶
　摩挲漢鼎朶饞頤臣道為忠孝可移枉使南來五千里¶
　越江漫讀孝娥碑¶
<pb:KR4h0142_WYG_036-7a>¶
　　曹娥江讀碑圖　　　　　　　(元/)僧大訢¶
海門五月潮如山龍伯贔屓蒼蛟頑越俗輕生好巫鬼¶
婆娑踏舞洪濤間羣巫姣服盱獨好歌聲忽絶紅旗倒¶
孝娥死抱父尸出天地無情日杲杲雄詞不愧邯鄲兒¶
萬金莫購中郎題碑隂八字非隱語徳祖有智如滑稽¶
豈是阿瞞不解此感媿上馬歸路迷女徳猶能奮其節¶
壯夫氣吐萬丈霓姦雄復欲欺後世白頭猶愛漢征西¶
丹青似是董狐筆千年要與竹帛齊娥江新廟照江水¶
<pb:KR4h0142_WYG_036-7b>¶
可憐銅雀草萋萋¶
　　題讀碑圖　　　　　　　　　(明/)朱　經¶
孝娥碑在曹江濵誰其作者邯鄲淳中郎八字因贊美¶
後來索隱寧無人老瞞久欲窺神器既見此圖心若媿¶
較三十里乃遯辭姦雄實憚楊修智修乎修乎智有餘¶
用之治世將無如露才揚已古所忌况復漢賊基黄初¶
今我憮然觀繪墨懐賢為爾傷雞肋研磨銅雀臺上瓦¶
㸃染霜毫動秋色絶妙好辭天下無異代讀碑傳作圖¶
<pb:KR4h0142_WYG_036-8a>¶
長歌落日西風起酒酣擊缶聲嗚嗚¶
　　管幼安濯足圖　　　　　　　(金/)趙秉文¶
道喪何人識重輕白頭不作魏公卿滄浪濯足知君意¶
濁水那能凂我清¶
　　幼安濯足圖　　　　　　　　(元/)劉　因¶
漢家無復雲臺功平生不作大耳公眼中天意鏡中語¶
此身只有扁舟東闗東諸公亦英雄百年能辨山陽封¶
歸來老柏號秋風世事悠悠七十翁乾坤故物兩足在¶
<pb:KR4h0142_WYG_036-8b>¶
霜海浮雲空復空無刀可㫁華太尉有死不為丕太中¶
丹青皁帽凜氷雪髙山目送㝠飛鴻為問蘇家好兄弟¶
萬古北海誰真龍¶
　　管寧濯足圖　　　　　　　　(元/)楊　奐¶
踏遍遼東未是癡藜牀穿穴只心知好留一掬黄泥水¶
墁却曹郎受禪碑¶
　　題王粲登樓圖　　　　　　　(元/)楊維楨¶
臨洮水涸銅人毁西園青青草千里秦川公子走亂離¶
<pb:KR4h0142_WYG_036-9a>¶
瘦馬疲童面如鬼俊君威名跨海南虎視走鹿何眈眈¶
可憐膝下盡豚犬誰復大厦收楩楠落月樓頭髀空拊¶
目㫁神州隔風雨平生不識大耳公座上客歸丞相府¶
春深銅雀眼中蒿攬涕尚復思登髙江山破碎非舊土¶
版圖何日還金刀荆臺髙樓已荆棘丹青冩賦工何益¶
君不見袁家有客能罵賊將軍頭風重草檄¶
　　奉同鐵篴相公賦王粲登樓圖　(元/)余日强¶
建安文章應劉陳通脱亦有王公孫長安西行白日匿¶
<pb:KR4h0142_WYG_036-9b>¶
漢陽人依劉俊君漢陽偷安無逺略王孫坐覺荆州窄¶
英雄固當擇所歸作掾終慙座上客北風蕭蕭吹素心¶
北望杳隔荆山岑魏官牽車出關逺銅華蝕風驚春深¶
秋來滿眼生禾黍江山重感非吾土慿軒作賦抑何心¶
猶是黄初非典午君不見當時奴視賣履翁矯矯文舉¶
真如龍¶
　　題孫登長嘯圖　　　　　　　(元/)趙孟頫¶
在澗幽人樂考槃南山白石夜漫漫空林無風萬籟寂¶
<pb:KR4h0142_WYG_036-10a>¶
長嘯一聲山月寒¶
　　竹林七賢圖　　　　　　　　(元/)虞　集¶
瞻彼修竹下臨清流文石偃隄華松䕃丘植表界壤翦¶
茅宅幽梁度髙巘臺隱中洲方牀讀書異宫同休詠歌¶
相聞觴豆相求或蒔名藥或釣游鯈課藝嘉植坐思逺¶
遊濯纓微波看雲良疇逸而不放儼而自修泰哉沮溺¶
邈乎巢由按圖以觀永宜春秋孰若五君遺其故疇糟¶
粕塵世髙蹤莊周我懐古人遯而違憂安得揮絃以招¶
<pb:KR4h0142_WYG_036-10b>¶
湛浮¶
　　竹林七賢圖(二首/)　　　　　　(元/)王　惲¶
森森煙玉太行秋七子徜徉結勝遊笑殺阿戎真俗物¶
出山能幾執牙籌¶
魏晉清談倡若徒永嘉東播洛為墟大書不削陽秋筆¶
更著丹青詫隱居¶
　　題竹林七賢圖　　　　　　　(元/)錢　選¶
昔人好沉酣人事不復理但進杯中物應世聊爾爾悠¶
<pb:KR4h0142_WYG_036-11a>¶
悠天地間媮樂本無媿諸賢各有心流俗無輕議¶
　　竹林七賢圖　　　　　　　　(明/)丘　濬¶
太行之陽修竹林昔賢於此閒登臨江山如故遺蹟在¶
空有清風傳至今晉人曠達尚𤣥語棄置禮法胡如土¶
神州陸沉二百年當時豈但王夷甫¶
　　竹林七賢圖　　　　　　　　(明/)張　寧¶
深竹暗浮煙羣公樂事偏髙情動寥廓清論入微𤣥豈¶
是巢由侣何如沮溺賢其誰匡典午勲烈照遺編¶
<pb:KR4h0142_WYG_036-11b>¶
　　尤子求竹林七賢圖　　　　　(明/)王世懋¶
河内構崇基景文弱皇祚達人鍳幾先沉酣逺世路把¶
臂命儔侣齊心諧所慕開襟蕩幽思倚篠託貞素英英¶
嵇阮姿便便山公度劉生槖𤣥闗秀也協真悟仲容既¶
同調安豐復軒舉忘年在㝠心日日自成趣聚散㑹有¶
窮金石交未蠧追舊黄公壚興哀山陽賦絲肉無留聲¶
淇園今非故執鞭莫余從風流或可泝¶
　　題竹林七賢　　　　　　　　(明/)陳　棖¶
<pb:KR4h0142_WYG_036-12a>¶
河内衣冠勝㑹同竹林髙興自無窮野橋翠滴諸山雨¶
石几凉生六月風身外功名争似酒閒中嵗月任飛蓬¶
可憐遺跡銷沉後錯把丹書付畫工¶
　　嵇康栁下鍛圖　　　　　　　(元/)鄭元祐¶
何所聞而來不妨栁下鍛何所見而去魏鼎不復㸑哀¶
哉志士千古心有鎚弗鍛躍冶金¶
　　仲容摘阮圖　　　　　　　　(元/)張天英¶
林中長憶仲容賢水㡳龍吟阮上絃彈破白雲飛不去¶
<pb:KR4h0142_WYG_036-12b>¶
化為磐石已千年¶
　　習池醉歸圖　　　　　　　　(金/)馮　璧¶
襄漢方屯十萬兵習池日往不曾醒紛紛誤晉皆渠輩¶
何獨王家一寧馨¶
　　醉山簡圖　　　　　　　　　(宋/)劉子翬¶
倒載山公豈酒狂羣兒拍手峴山旁汗青等是虚名耳¶
不把雲臺換酒鄉¶
　　題石崇錦障圖　　　　　　　(元/)朱徳潤¶
<pb:KR4h0142_WYG_036-13a>¶
洛陽金谷園中花雕玉為闌繡作遮琉璃器多出珍饌¶
瑪瑙街長行鈿車椒房塗香貯歌舞曳珠珥翠籠輕紗¶
珊瑚扶疎三四尺王羊貴戚争豪奢那知花淫風雨妒¶
古來山澤生龍蛇嬋娟墜樓寶珈碎月明夜半啼驚鴉¶
　　題金谷園圖　　　　　　　　(明/)劉　基¶
君不見石家名園擬黄屋蜀錦作圍金作谷暖香烘日¶
浮紫霄冰紈火布鮫人綃燕釵十二歌白苧珊瑚玲瓏¶
綠珠舞月榭吹笙引鳳凰霧幄傳觴語鸚鵡爨下爉光¶
<pb:KR4h0142_WYG_036-13b>¶
宵未歇樓上佳人碎瓊雪空將遺恨寄丹青留作千年¶
覆車轍¶
　　跋扇頭郝隆曬書圖　　　　　(元/)馬祖常¶
腹笥便便貯五經天邊夜半失文星蠧魚不覺芸香苦¶
肯信腸中有汗青¶
　　題晉劉琨雞鳴舞劔圖　　　　(元/)吳　萊¶
我行洛陽大道邊一雙蒼鵞飛上天惜哉春水御溝去¶
化作胡兒飲馬泉山前雞鳴夜欲半古劒隨身舞凌亂¶
<pb:KR4h0142_WYG_036-14a>¶
白光虎躍騰雪霜神氣龍蟠貫星漢望中沙漠衣正寒¶
舉手顛倒髪衝冠鹿盧蹻動即千里蘭子戲成徒七盤¶
人生豈無志事往僅有淚疲兵獨困守劇虜翻强鷙孔¶
融才疎不足多袁紹衆盛空黄河代公土地仍同患段¶
國風塵謾負戈世間壯士但老死凍鐵沉埋何處使千¶
秋萬嵗青金虯恨不鑄得劉并州¶
　　觀運甓圖有感　　　　　　　(明/)董其昌¶
壁紀滄洲勝圖開白社清俱為豐嵗寶詎有惜隂情運¶
<pb:KR4h0142_WYG_036-14b>¶
甓神誰寫先鞭意不輕賭棊真賤戲抱甕豈嘉名談麈¶
嗤王謝紆籌似孔明直令披畫者忼愾請長纓¶
　　投書圖(二首/)　　　　　　　　(元/)元好問¶
一束空書不療飢浮沉隨水恰相宜醫家藥楮輕抛却¶
却是洪喬見事遲¶
屈作書郵未肯心百函隨水聴浮沉虚名㡳用寒溫問¶
却是洪喬最賞音¶
　　右軍書扇圖　　　　　　　　(元/)王　惲¶
<pb:KR4h0142_WYG_036-15a>¶
王謝當年奕世豪東山逸興更滔滔不應經略中興志¶
留在書名與日髙¶
　　右軍觀鵞圖　　　　　　　　(元/)王　惲¶
照眼雙鶂引頸來胷中妙思與之偕寥寥尚友千年後¶
只有涪翁識此懐¶
　　羲之籠鵝圖　　　　　　　　(明/)方孝孺¶
内史清真江海情每將髙誼動朝廷平生却被能書誤¶
更為鵞羣寫道經¶
<pb:KR4h0142_WYG_036-15b>¶
　　題栁文範舍人畫右軍觀鵞便面(明/)程敏政¶
晉帖紛紛逐逝波畫中徒見右軍鵞家雞亦有臨池興¶
未必元和媿永和¶
　　題羲之墨沼圖　　　　　　　(明/)魏時敏¶
風流晉右軍千古播清芬羽客鳴寒磬留人坐白雲鷗¶
波生筆陣墨沼亂鵞羣却笑曽書破羊欣白練裙¶
　　逸少蘭亭圖　　　　　　　　(明/)張以寧¶
蘭亭佳處憶曽過已較前人感慨多修竹茂林今在否¶
<pb:KR4h0142_WYG_036-16a>¶
畫中一看意如何¶
　　觀蘭亭修禊圖　　　　　　　(明/)黄洪憲¶
夙昔秉微尚縱情寄丘壑晞髪㑹稽陽俯觀但寥廓蘭¶
亭被荒丘羣賢不能作風生松下寒月出雲下薄觴咏¶
已無歡墨妙虚有託崇峻迹未殊清朗又如昨彭殤誰¶
見齊庶幾達者樂¶
　　蘭亭修褉圖　　　　　　　　(明/)白　圻¶
飛觴泛水集羣賢文采風流自往年静裏披圖懐勝事¶
<pb:KR4h0142_WYG_036-16b>¶
一川新緑鎖輕煙¶
　　蘭亭修禊圖(二首/)　　　　　　(明/)袁宏道¶
分别層溪與逺巒天章寺裏雨中看㑹稽内史風流甚¶
賴得中朝有謝安¶
石搨誰知定武訛錠紋猶識舊宣和憑君莫話冬青樹¶
添得青山淚許多¶
　　題羊欣練裙圖　　　　　　　(元/)王　廓¶
棐几箱明麝墨輝練裙冰縞筆尤竒不知夢近天門否¶
<pb:KR4h0142_WYG_036-17a>¶
却怪龍蛇繞足飛¶
　　題王晉卿畫四首　　　　　　(宋/)蘇　軾¶
　　　山隂陳迹¶
當年不識此清真强把先生擬季倫等是人間一陳迹¶
聚螡金谷本何人¶
　　　雪谿乗興¶
谿山雪月兩佳哉賔主談鋒夜轉雷猶言不見戴安道¶
為問適從何處來¶
<pb:KR4h0142_WYG_036-17b>¶
　　　四明狂客¶
毫端偶集一微塵何處谿山非此身狂客思歸便歸去¶
更求敕賜枉天真¶
　　　西塞風雨¶
斜風細雨到來時我本無家何處歸仰看雲天真蒻笠¶
旋收江海入蓑衣¶
　　次韻題畫巻四首　　　　　　(宋/)蘇　轍¶
　　　山隂陳迹¶
<pb:KR4h0142_WYG_036-18a>¶
卧對郄公氣已真晚依丘壑更無倫不須復預清言侣¶
自是江東第一人¶
　　　雪谿乗興¶
亟往遄歸真曠哉聾人不信有驚雷雖云不必見安道¶
已誤扁舟犯雪來¶
　　　四明狂客¶
失脚來遊九陌塵故溪何日定抽身便同賀老扁舟去¶
巳笑西山鄭子真¶
<pb:KR4h0142_WYG_036-18b>¶
　　　西塞風雨¶
雨細風斜欲暝時凌波一葉去安歸遥知夜宿鮫人室¶
浪卷波分不著衣¶
　　題謝安石東山圖　　　　　　(宋/)朱　子¶
家山花栁春侍女髻鬟綠出處亦何心晴雲在空谷¶
　　題趙師舜謝安遊東山圖　　　(元/)虞　集¶
太傅東山杖屨行總將憂患託髙情獨尋窈窕開瑶席¶
雙引娉婷韻玉笙春雨松間殘奕冷秋風江上暮塵生¶
<pb:KR4h0142_WYG_036-19a>¶
三分籌䇿頻煩甚惆悵雲霄一羽輕¶
　　謝太傅東山圖(金黎陽李/公泰筆)　(二首/)　(元/)王　惲¶
鳯沼春間湛緑波未容絲竹醉巖阿儘能經濟蒼生了¶
七寶莊嚴未是過¶
秦兵一埽兩淮清桓氏㣲來晉鼎平况復中年正多感¶
未妨雲壑寄髙情¶
　　趙仲穆東山圖　　　　　　　(元/)吳　鎮¶
東山為樂奈蒼生望重須知亦累情蠟屐春來行更好¶
<pb:KR4h0142_WYG_036-19b>¶
桃花洞口笑相迎¶
　　題謝安觀山圖　　　　　　　(元/)丁鶴年¶
欲為蒼生起神州未可還籌思保江表安若㑹稽山¶
　　謝安逰東山圖　　　　　　　(明/)吳　寛¶
東山髙卧如龍蟠天下蒼生望謝安徵書再下幡然起¶
五十不妨初作官征西将軍姓桓者致我胡為居幕下¶
新亭狎視猶小兒流汗何人面如赭北兵百萬次淮淝¶
别墅與客方圍棋捷書已至未終局江上阿𤣥班我師¶
<pb:KR4h0142_WYG_036-20a>¶
髙懐磊落多長技誰識向來遊戲事後世風流强慕之¶
登山也復攜歌妓¶
　　謝太傅攜妓東山圖　　　　　(明/)徐　渭¶
聞道東山賭墅年胭紅粉白兩嬋娟主人出畫催題急¶
好下真真付墨妍¶
　　謝太傅奕棋圖　　　　　　　(元/)王　惲¶
勝負胷中料已明又從堂上出竒兵怡然一笑文楸裏¶
未礙東山是矯情¶
<pb:KR4h0142_WYG_036-20b>¶
　　謝安對奕圖　　　　　　　　(元/)程鉅夫¶
晉代衣冠不可尋空餘畫史筆間心東山絲竹西州淚¶
却是羊曇恨最深¶
　　支遁相馬圖　　　　　　　　(金/)趙秉文¶
支郎天機深世故一馬中向來蔬筍氣寓物一洗空眼¶
前無騏驥逺目送歸鴻僧中有良樂萬里籋雲風¶
　　題王武子相馬圖(二首/)　　　　(元/)王　惲¶
玉華吹散滿身雲掣電追風隱駿奔好尚祇誇毛骨異¶
<pb:KR4h0142_WYG_036-21a>¶
不思戎馬在東門¶
駑駘安分老青騶騄駬論才白璧酬相馬只今誰伯樂¶
解教駑驥兩垂頭¶
　　王武子相馬圖　　　　　　　(元/)范　梈¶
偶然來廏吏喚作九方臯毁譽依名立周旋逐物勞神¶
馳風電足眼冷雪霜毛事有遭逢者騏驎固自髙¶
　　題明發所畫訪戴圖渠自有詩　(宋/)晁説之¶
扁舟雪夜興千載風流存詩畫能幽絶不似諸王孫興¶
<pb:KR4h0142_WYG_036-21b>¶
多却易盡一世復何待傖父莫罵予猶且不見戴¶
　　答錢遜叔訪戴圖　　　　　　(宋/)吕居仁¶
北風吹霜夜如(一作/飛)雪江城草木凍欲折病夫袖手無¶
所為一坐臨川已三月忽䝉妙句起衰憊頓覺和氣生¶
毛髪公能忘機我亦倦不待曼殊見摩詰圖畫是非久¶
未解况保長年不磨滅請公置畫莫多求要與時人除¶
愛渇¶
　　雪夜訪戴圖　　　　　　　　(元/)歐陽𤣥¶
<pb:KR4h0142_WYG_036-22a>¶
雪夜操舟童僕勞偶然歸去便稱豪若為返櫂成佳趣¶
轉憶當時不出髙¶
　　題子猷訪戴圖　　　　　　　(明/)張以寧¶
平生戴隱居破琴還雲嶠亦有愛竹人翛然可同調雲¶
溪夜囘舟未見心已了乾坤澹虚白吾方領其妙¶
　　題扇面子猷訪戴圖　　　　　(明/)黄仲昭¶
入夜懐人思不禁衝寒一櫂度山隂興來歸去江雲暝¶
門掩千峰積雪深¶
<pb:KR4h0142_WYG_036-22b>¶
　　子猷乘興圖　　　　　　　　(元/)金　涓¶
月照梅花雪㸃春小舟危坐醉中身一時為愛溪山去¶
本是無心見故人¶
　　題子猷迴舟圖　　　　　　　(元/)王　惲¶
勾吳四時無正天盛寒之月猶春妍朝來一雪天地白¶
田父適喜争狂顛宜其佳客逸思發乘興逕上山隂船¶
煩襟囂慮一洗為蕭然江東名流説戴逵髙談禮法殷¶
春雷子猷恐是虚華士竟櫂空舟夜半囘¶
<pb:KR4h0142_WYG_036-23a>¶
　　　題山隂囘櫂圖　　　　　　　(元/)馬　臻¶
　夜雪蕭騷入剡溪髙懐忽起故人思當時興盡不囘櫂¶
　千載誰傳一段竒¶
　　　石勒問道圖　　　　　　　　(元/)元好問¶
　輕比韓彭作李陽髙僧早已笑君狂中原果有劉文叔¶
　肯説鈴聲替戾岡¶
　　　石勒問道圖　　　　　　　　(元/)王　惲¶
　位號真來變故多普天無地不干戈養成豺豕蕭牆禍¶
<pb:KR4h0142_WYG_036-23b>¶
　更向伊蒲問甚麽¶
　　　王猛捫蝨圖　　　　　　　　(宋/)劉子翬¶
　劇談世事灞河濵竒骨瓌姿兩絶倫却訝秦無豪傑至¶
　坐中捫蝨定何人¶
　¶
　¶
　¶
御定歴代題畫詩類卷三十六¶
