# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.504442
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷八十六目錄
<pb:KR4h0142_WYG_086-1a>¶
　欽定四庫全書¶
御定厯代題畫詩類卷八十六目錄¶
　　花卉類¶
　　　荅江明道見示畫雪梅詩(宋朱松/)¶
　　　題茅山道士雪梅障(元劉因/)¶
　　　梅雪卷(明丘濬/)¶
　　　為王仲義題雪梅(明梁寅/)¶
　　　題雪梅圖(明董其昌/)¶
<pb:KR4h0142_WYG_086-1b>¶
　　　題墨梅風煙雪月(明陶安四首/)¶
　　　題雪梅月梅(明羅泰二首/)¶
　　　天師月梅圖(元歐陽𤣥/)¶
　　　題梅月圖(明周瑛/)¶
　　　梅月圖(明李東陽/)¶
　　　題梅月圖(明秦旭/)¶
　　　題畫梅月(明僧麟洲/)¶
　　　和南湖史君煙景墨梅圖(元陳深/)¶
<pb:KR4h0142_WYG_086-2a>¶
　　題煙梅(明陳烓/)¶
　　題張晞顔紙本紅梅(宋范成大/)¶
　　紅梅畫(元王冕/)¶
　　題畫紅梅(元陶宗儀/)¶
　　題翠竹紅梅(元貢性之/)¶
　　題畫紅梅(明劉基/)¶
　　紅梅圖(明劉珝/)¶
　　畫紅梅(明林弼/)¶
<pb:KR4h0142_WYG_086-2b>¶
　　紅梅圖(明羅屺/)¶
　　畫紅梅(明徐渭/)¶
　　題畫紅梅(明僧麟洲/)¶
　　題竹外一枝梅花(元黄清老/)¶
　　題紅梅翠竹圖(元余闕/)¶
　　紅梅翠竹圖(明劉泰/)¶
　　紅梅夾竹圖(明樊阜/)¶
　　陳鍊師壁間竹梅(元納延/)¶
<pb:KR4h0142_WYG_086-3a>¶
　　題所畫梅竹贈友(元趙孟頫二首/)¶
　　書梅竹小畫(明王守仁/)¶
　　梅竹圖(明張燦/)¶
　　題梅竹卷(明何喬新二首/)¶
　　題梅竹雙清圖(元台哈布哈/)¶
　　題梅竹雙清(明金西白/)¶
　　題張夢卿雙清圖(元王惲三首/)¶
　　雙清圖(明陳景融/)¶
<pb:KR4h0142_WYG_086-3b>¶
　　梅花五友歌(元陳泰/)¶
　　題梅友圖(元李祁/)¶
　　王澹游嵗寒圖(明吳寛/)¶
　　宣和梅蘭圖(元王惲二首/)¶
　　題梅蘭圖(宋韓駒二首/)¶
　　題梅花下水仙花(元李祁/)¶
　　梅花水仙(明皇甫芳/)¶
　　梅花折枝圖(明王行/)¶
<pb:KR4h0142_WYG_086-4a>¶
　　瓶梅圖(元吳澄/)¶
　　横牕梅(元丁鶴年/)¶
　　臨水梅(元丁鶴年/)¶
　　宫梅圖(元貢性之/)¶
　　題梅野圖(元吳澄/)¶
　　題白描梅(元王鑑/)¶
　　題萬玉圖(元陶宗儀/)¶
　　題梅屛(明劉基/)¶
<pb:KR4h0142_WYG_086-4b>¶
　　曹得一扇頭(元元好問/)¶
　　梅花扇(元貢性之/)¶
　　畫梅便面(元貢性之/)¶
　　題梅花扇面(元丁鶴年/)¶
　　和韻題扇頭梅花(明王世貞/)¶
　　寫梅(宋楊公逺/)¶
　　題畫寸許梅枝於石夢飛扇頭(明李日華/)¶
　　莊子儀扇頭梅花(明李日華/)¶
<pb:KR4h0142_WYG_086-5a>¶
　　　寫梅(明李日華/)¶
　　　新正三日冩梅(明李日華二首/)¶
　　　畫梅時正雪下(明徐渭/)¶
　　　題畫(元陳髙二首/)¶
　　　題陳叔虎繡梅花扇(宋楊萬里/)¶
　　　落梅圖(元張庸/)¶
　¶
　¶
<pb:KR4h0142_WYG_086-5b>¶
　¶
　¶
　¶
　¶
　¶
　¶
　¶
御定歴代題畫詩類巻八十六目録¶
#+PROPERTY: JUAN 卷八十六
<pb:KR4h0142_WYG_086-6a>¶
　欽定四庫全書¶
御定歴代題畫詩類巻八十六¶
　　花卉類¶
　　　荅江明道見示畫雪梅詩　　　(宋/)朱　松¶
　詩人未見雪梅畫只識前村横水枝百巧摹香摹不出¶
　此詩風味畧相宜¶
　　　題茅山道士雪梅障　　　　　(元/)劉　因¶
　積金峰頭雲五采天女行空散珠琲爲憐絶壑一枝春¶
<pb:KR4h0142_WYG_086-6b>¶
　𤣥墨敷調増蓓蕾因風飄零顔愈真竟日霾藏氣逾倍¶
　油纛紛紛成素旄積鐵離離増練鎧㘭如側杯頫承露¶
　亂若銛刀繽剪綵雙龍挾輈儗欲上萬馬飛塵卒難凂¶
　髙齋鐘磬日未暾徙倚横斜眩銀海憶昔西湖極游歴¶
　真與逋仙澆磈磊後知色相端有空百念灰心付真宰¶
　峩峩茅君儼不死秦君嘉平年首亥精思萬林元炁存¶
　衆卉羣芳羞皚皚閉門緹襲坐蒲團長恐夜深風雨改¶
　　　梅雪巻(為艾用/章作)　　　　　　　(明/)丘　濬¶
<pb:KR4h0142_WYG_086-7a>¶
北風吹雨凝成結老榦凌霜殭欲折地底潜回一脉春¶
枝頭忽逬千莖雪雪花六出梅花五天地茫茫淡容與¶
廵簷索笑者誰子踏影尋香悄無語箇中天趣惟自知¶
頓覺西湖東閣皆支辭横斜浪說水邉影姢好空吟¶
竹外枝豈知此花中一花一太極陰陽互為根生生機¶
不息天上花惟雪人間花有梅雪花飛處梅花開三白¶
呈祥一白露嗚呼此理真妙哉妙哉至理誰能解平生¶
故人大梁艾艾君艾君聽我歌梅邉雪裏期相待¶
<pb:KR4h0142_WYG_086-7b>¶
　　為王仲義題雪梅　　　　　　(明/)梁　寅¶
小橋東郭先生履曲逕西湖處士家向暖早看花似雪¶
冒寒更愛雪如花¶
　　題雪梅圖　　　　　　　　　(明/)董其昌¶
燕山雪盡勢嶙峋寫得家山事事眞剛有寒梅太疎落¶
請君添取一枝春¶
　　題墨梅風烟雪月(四首/)　　　　(明/)陶　安¶
萬㸃餘香収不得倚樓莫怨笛聲吹此情已任和羮鼎¶
<pb:KR4h0142_WYG_086-8a>¶
自與東風暗有期¶
烟鎖空江曉未開暗中顧影自憐才嵗寒標格不可掩¶
消息已從天上來¶
冰雪塞天陽氣轉幽香飛動老龍鱗平生每事居人後¶
十月嚴凝占得春¶
百卉未春先入選玉堂夢逺老侵尋黄昏耿立無人過¶
唯有素娥知此心¶
　　題雪梅月梅(二首/)　　　　　　(明/)羅　泰¶
<pb:KR4h0142_WYG_086-8b>¶
五出花開六出飛空香積翠共凝輝灞陵橋上人如玉¶
兩袖春風䇿蹇歸¶
流蘓帳小玉屏空畫角聲沈月正中春滿羅浮清夢覺¶
一枝疎影上房櫳¶
　　天師月梅圖　　　　　　　　(元/)歐陽𤣥¶
隴頭誰寄一枝來多謝天公巧剪裁猶自夀陽妝額後¶
到今玉蕊忍全開¶
　　題梅月圖　　　　　　　　　(明/)周　瑛¶
<pb:KR4h0142_WYG_086-9a>¶
孤山處士舊時家門巷深深一徑斜惆悵詩魂呼不醒¶
只留明月照梅花¶
　　梅月圖　　　　　　　　　　(明/)李東陽¶
清溪倒影入空寒月色梅花共一般夜半落英看不見¶
暗風吹斷玉欄干¶
　　題梅月圖　　　　　　　　　(明/)秦　旭¶
孤山山上月明多長憶西湖瑪瑙坡安得扁舟吹短笛¶
梅花香裏一經過¶
<pb:KR4h0142_WYG_086-9b>¶
　　題畫梅月　　　　　　　　　(明/)僧麟洲¶
疎花纎月鬭清寒曽向西湖雪後看零落斷香三十載¶
㡬家風笛倚闌干¶
　　和南湖史君煙景墨梅圖　　　(元/)陳　深¶
依約羅浮翠嶺前美人玉立破蒼烟畫圖未許分明見¶
一夜春風入夢先¶
　　烟梅(為王和/初題)　　　　　　　　(明/)陳　烓¶
天與孤高第一花却從幽谷作生涯嵗寒喜見春風面¶
<pb:KR4h0142_WYG_086-10a>¶
漫遣疎烟故故遮¶
　　題張晞顔紙本紅梅　　　　　(宋/)范成大¶
酒力欺朝寒潮紅上妝面桃李漫同時輸了春風半¶
　　紅梅畫　　　　　　　　　　(元/)王　冕¶
玉妃歩月影毿毿燕罷瑶池酒正酣半夜不知香露冷¶
春風吹夢過江南¶
　　題畫紅梅　　　　　　　　　(元/)陶宗儀¶
梨雲落莫錦雲低誰些冰魂上赫蹏玉骨從来無此色¶
<pb:KR4h0142_WYG_086-10b>¶
想應新浴武陵溪¶
　　題翠竹紅梅　　　　　　　　(元/)貢性之¶
美人燕罷酒初消凌亂雲鬟壓歩揺莫遣翠禽啼夢斷¶
醒来無處託春嬌¶
　　題畫紅梅　　　　　　　　　(明/)劉　基¶
水晶宫裏玉眞妃宴罷瑶䑓歩月歸行到赤城天未曉¶
冷霞飛上六銖衣¶
　　紅梅圖　　　　　　　　　　(明/)劉　珝¶
<pb:KR4h0142_WYG_086-11a>¶
天生本是冰霜姿縞衣不受纎塵緇何事東君厭清素¶
一宵幻出珊瑚枝園林陡覺春意別千株萬株飛紅雪¶
莫憐醉骨巳如泥要使丹心常似鐵¶
　　畫紅梅(為吳允/思題)　　　　　　　(明/)林　弼¶
冰姿雪色自無塵香艶桃嬌偶借春一段繁華幽寂意¶
題詩試問隴頭人¶
　　紅梅圖(為肇/和題)　　　　　　　　(明/)羅　屺¶
西湖殘雪候多時却恨前年被雪欺且學杏花紅似錦¶
<pb:KR4h0142_WYG_086-11b>¶
暫招鳴烏到南枝¶
　　畫紅梅　　　　　　　　　　(明/)徐　渭¶
即使胭脂㸃猶成冷淡枝杏花無此榦鐵樹少其姿挂¶
壁紛紅雪圍春在錦池無由飄一的嬌殺夀陽眉¶
　　題畫紅梅　　　　　　　　　(明/)僧麟洲¶
三百年来處士家酒旗風裏一枝斜斷橋荒蘚無人問¶
顔色而今似杏花¶
　　題竹外一枝梅花　　　　　　(元/)黄清老¶
<pb:KR4h0142_WYG_086-12a>¶
仙標何處来一枝倚寒玉晴牕見疎林座上春可掬山¶
隂帶殘雪水影兼逺綠珍重孤竹君嵗寒伴幽獨¶
　　題紅梅翠竹圖　　　　　　　(元/)余　闕¶
竹葉梅花一色春盈盈翠袖掩丹脣休言畫史無情思¶
却勝宫中剪綵人¶
　　紅梅翠竹圖　　　　　　　　(明/)劉　泰¶
羅浮仙子訪湘君翠袖娟娟暎茜裙江月半痕歸去晩¶
玉容春透酒微醺¶
<pb:KR4h0142_WYG_086-12b>¶
　　紅梅夾竹圖　　　　　　　　(明/)樊　阜¶
羅浮仙子宴瑶池香臉生春酒暈微欲弔湘靈無處覓¶
青鸞騎向月中歸¶
　　陳鍊師壁間竹梅(邀倪仲/愷同賦)　　　(元/)納　延¶
空谷天寒雪如堵短篷載酒滄江浦繫船偶傍竹籬邉¶
一樹梅花纔半吐別来京國久相思夢斷愁聞畫角吹¶
忽見新圖寫幽趣令人却憶剡溪時寄語南城倪博士¶
取琴對此彈秋水中林月上不須歸共倒清尊醉花底¶
<pb:KR4h0142_WYG_086-13a>¶
　　題所畫梅竹贈友(二首/)　　　　(元/)趙孟頫¶
故人贈我江南句飛盡梅花我未歸欲寄相思無别語¶
一枝寒玉澹春暉¶
江南翠竹動成林誰折寒枝寄賞音説與雙清堂上客¶
蕭然應見此君心¶
　　書梅竹小畫　　　　　　　　(明/)王守仁¶
寒倚春宵蒼玉杖九華峰頂獨歸来柯家草亭深雪裡¶
却有梅花傍竹開¶
<pb:KR4h0142_WYG_086-13b>¶
　　梅竹圖　　　　　　　　　　(明/)張　燦¶
蛟綃數尺捲烟霧誰翦瓊瑶貼輕素湘靈夜彈五十絃¶
博羅小鳳來翩翩翡翠旌旛矗空影珠衱生輝夜光炯¶
澄凝古月冰潭冷紫鳳叫斷眠龍醒¶
　　題梅竹卷(二首/)　　　　　　　(明/)何喬新¶
梨雲漠漠楚天低縞缺相逢思欲迷斗轉參横寒漏永¶
夢迴惟聽翠禽啼¶
姑射仙人冰雪姿珠冠瓊珮下瑶池湘江帝子元同調¶
<pb:KR4h0142_WYG_086-14a>¶
翠袖相依嵗晩時¶
　　題梅竹雙清圖　　　　　　　(元/)台哈布哈¶
冰魂無夢到瑶階翠袖雲鬟並玉釵青鳥莫銜紅綬帶¶
夜深重認合歡鞵¶
　　題梅竹雙清　　　　　　　　(明/)金西白¶
孤山不見林君復借宅空懷王子猷愛爾雙清須賦詠¶
令人千古想風流縞衣春夢三更月翠葆涼聲㡬度秋¶
莫把琅玕製成笛虛心應為落花愁¶
<pb:KR4h0142_WYG_086-14b>¶
　　題張夢卿雙清圖(三首/)　　　　(元/)王　惲¶
月影冰魂奪化工捋鬚眞是不煩公漫山正有閒桃李¶
爛漫春風㡬日紅¶
華光品格黄華筆一段風流付後人誰為九衢塵坌底¶
兩枝揺蕩浙江春¶
淡妝疎影兩依依㸃綴横斜畫縂宜恰似孤山籬落畔¶
小溪如練月如眉¶
　　雙清圖　　　　　　　　　　(明/)陳景融¶
<pb:KR4h0142_WYG_086-15a>¶
玉樹花香璧月圓繡衣深暎色清妍牕涵疎影孤山夜¶
人在澄光萬里天雲母帳虛沈畫角水晶簾淨濕冰絃¶
廣寒髙處應難到立徧闌干醉不眠¶
　　梅花五友歌　　　　　　　　(元/)陳　泰¶
古人一水畫十日今我此畫凡㡬筆生綃數幅畫水石¶
獨立寒梅妙難識當其痛飲三百觴胷蟠勁氣不肯降¶
龍牙弄泉噀白雪鶴翅捩漢飛𤣥霜瀟湘之濵渺平楚¶
望美人兮在南浦夢回殘月照寒衾忽見瑶臺淡妝舞¶
<pb:KR4h0142_WYG_086-15b>¶
此時見畫心悵然吟蛩落木秋無邉化工知我惜花意¶
墨香到骨花能言長松飛来蹙成巻竹色蘭房静相見¶
吾廬雖小物色多不待更買鵞溪絹¶
　　題梅友圖　　　　　　　　　(元/)李　祁¶
友道日非古競趨桃李時誰能守真素對此冰雪姿天¶
寒嵗云暮矢與同心期¶
　　王澹游嵗寒圖　　　　　　　(明/)吳　寬¶
修竹風回玉佩清松聲相和紫鸞笙此人不識梅兄面¶
<pb:KR4h0142_WYG_086-16a>¶
莫怪王䝉說手生¶
　　宣和梅蘭圖(二首/)　　　　　　(元/)王　惲¶
暈碧裁紅奪化權冰姿芳魄鬬春妍只應五柞宫中夢¶
不到幽香淡影邉¶
木有寒梅草有蘭色香冝作一圖㸔曽憂荆杞生庭戸¶
嵗暮芟夷有至難¶
　　題梅蘭圖(二首/)　　　　　　　(宋/)韓　駒¶
寒梅在空谷本自凌冰霜託根傲衆木開花陋羣芳遥¶
<pb:KR4h0142_WYG_086-16b>¶
風遞清氣迥水涵孤光美實初可口採掇升巖廊念¶
爾如傅說和羮初見嘗不須羨幽蘭深林自吹香¶
幽蘭不可見羅生雜榛菅微風一披拂餘香被空山凡¶
卉與春競念爾意獨閒弱質雖自保孤芳諒誰攀髙標¶
如湘纍嵗晩投澄灣不須羨寒梅粉骨鼎鼐間¶
　　題梅花下水仙花　　　　　　(元/)李　祁¶
自是孤山第一枝閒花相倚鬬清奇雖然冰雪宐同調¶
若問和羮却是誰¶
<pb:KR4h0142_WYG_086-17a>¶
　　梅花水仙　　　　　　　　　(明/)皇甫芳¶
弄影俱宜水飄香不辨風霓裳承舞處長在月明中¶
　　梅花折枝圖　　　　　　　　(明/)王　行¶
映水一枝開春從筆底來高樓漫吹笛終不㸃蒼苔¶
　　瓶梅圖　　　　　　　　　　(元/)吳　澄¶
姑射仙人冰雪姿壺中表裏瑩無疵合供天上瓊樓供¶
不要人間俗子詩¶
　　横牕梅　　　　　　　　　　(元/)丁鶴年¶
<pb:KR4h0142_WYG_086-17b>¶
禪窻夜虚明照見臞仙影上人對空花悠然發深省¶
　　臨水梅　　　　　　　　　　(元/)丁鶴年¶
疎花清有影止水淨無埃好似菩提樹明明照鏡臺¶
　　宫梅圖　　　　　　　　　　(元/)貢性之¶
璚樓夜寒銀漏澀滿地霜華月光白翠禽啼斷夢中魂¶
窈窕虚牕碧紗隔千門深鎖含章宫未許人間識春色¶
只愁笛裏曲聲哀零落香鈿㸃妝額¶
　　題梅野圖　　　　　　　　　(元/)吳　澄¶
<pb:KR4h0142_WYG_086-18a>¶
姑射仙人識面来偶然有見却驚猜誰家野月糢糊影¶
絶憶前時雪裏開¶
　　題白描梅　　　　　　　　　(元/)王　鑑¶
湖上無書問老逋冰霜巖壑耐清孤入更月上天全白¶
轉首春風是畫圖¶
　　題萬玉圖　　　　　　　　　(元/)陶宗儀¶
踏雪尋梅訪老逋西泠橋外小山孤疎疎宻宻花爭發¶
好似傳來萬玉圖¶
<pb:KR4h0142_WYG_086-18b>¶
　　題梅屏　　　　　　　　　　(明/)劉　基¶
樹杪過流星輕霜落半庭疎花與孤客相對一青燈¶
　　曹得一扇頭　　　　　　　　(元/)元好問¶
機中秦女仙去月底梅花晩開只見一枝疎影不知何¶
處香来¶
　　梅花扇　　　　　　　　　　(元/)貢性之¶
香雪綴晴梢東風暖未消路經蘓小墓船泊段家橋瘦¶
倚吟邉竹寒低月下簫逋仙杳何許千古若為招¶
<pb:KR4h0142_WYG_086-19a>¶
　　畫梅便面　　　　　　　　　(元/)貢性之¶
嫦娥深住廣寒宫不許人間信息通秋來折盡婆娑桂¶
偷得寒香在月中¶
　　題梅花扇面(寄五十/僉憲)　　　　　(元/)丁鶴年¶
憶向西湖蹋早春萬花如玉月如銀一枝照影臨清淺¶
滿面冰霜似故人¶
　　和韻題扇頭梅花　　　　　　(明/)王世貞¶
銅坑萬樹玉横斜月洗烟籠領嵗華棹過酒船無好句¶
<pb:KR4h0142_WYG_086-19b>¶
至今猶自負梅花¶
　　冩梅　　　　　　　　　　　(宋/)楊公逺¶
為渠摹冩未為難只要稀疎不要繁雪月風烟俱屬我¶
一時收拾付毫端¶
　　題畫寸許梅枝於石夢飛扇頭　(明/)李日華¶
醉墮孤山雪裏拾來一寸瑶簪莫插文君纎鬢能挑蜀¶
客琴心¶
　　莊子儀扇頭梅花　　　　　　(明/)李日華¶
<pb:KR4h0142_WYG_086-20a>¶
雪裏孤蹤本費尋不教塵㸃一毫侵竹枝幸作随身婢¶
明月何妨獨照心¶
　　寫梅　　　　　　　　　　　(明/)李日華¶
冷龍起蟄山石裂脊尾連蜷如屈鐵為從登流島上来¶
透甲奇香夾冰雪¶
　　新正三日寫梅　　　　　　　(明/)李日華¶
眞態不須煩剪剔淺妝淡暈出疎籬東風昨夜消殘雪¶
剛印緗約半趾泥¶
<pb:KR4h0142_WYG_086-20b>¶
　　寫梅　　　　　　　　　　　(明/)李日華¶
青絲絡壺春酒香山陰髙屐趂晴光水邉林下逢奇友¶
吐盡平生冰雪腸¶
　　畫梅時正雪下　　　　　　　(明/)徐　渭¶
誰寫孤山伴鶴枝早春牕下索題詩今朝風景偏相似¶
是我尋他雪下時¶
　　題畫(二首/)　　　　　　　　　　陳　髙¶
茅舍雪初消幽牕夜方静美人期不来月照梅花影¶
<pb:KR4h0142_WYG_086-21a>¶
　愁來生白髮問爾復何愁應被春光惱多情雪滿頭¶
　　　題陳叔虎繡梅花扇　　　　　(宋/)楊萬里¶
　指下生寒影鍼端即化工冰痕將雪㸃不受燭光融¶
　　　落梅圖　　　　　　　　　　(元/)張　庸¶
　小橋流水梅花莊花落鶯啼曽斷腸滿紙殘英重見畫¶
　醉來猶憶舊時香¶
　¶
　¶
<pb:KR4h0142_WYG_086-21b>¶
　¶
　¶
　¶
　¶
　¶
　¶
　¶
御定厯代題畫詩類卷八十六¶
