# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:34.019063
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷一百八目録
<pb:KR4h0142_WYG_108-1a>¶
　欽定四庫全書¶
御定歴代題畫詩類巻一百八目録¶
　　鱗介類¶
　　　題張道隠太山祠畫龍(唐蔣貽恭/)¶
　　　題畫龍(宋樓鑰/)¶
　　　毘陵天慶寺觀畫龍(宋戴復古/)¶
　　　畫龍(宋劉叔贛/)¶
　　　段志堅畫龍(元元好問/)¶
<pb:KR4h0142_WYG_108-1b>¶
　　　題家龍溪畫龍(元李祁/)¶
　　　題陳所翁畫龍(元李祁/)¶
　　　題金汝霖畫龍(元李祁/)¶
　　　畫龍歌(元小雲石海涯/)¶
　　　題所翁畫龍(元張渥/)¶
　　　陳所翁子雷巖畫龍(元劉詵/)¶
　　　題劉彦達龍幛(明解縉/)¶
　　　畫龍歌(明周是修/)¶
<pb:KR4h0142_WYG_108-2a>¶
　　題張秋蟾畫龍(明袁忠徹/)¶
　　畫龍(明丘濬/)¶
　　題畫龍(明劉溥/)¶
　　題龍(明林景清/)¶
　　題龍(明周述/)¶
　　題王宰所藏墨龍(元栁貫/)¶
　　題陳所翁墨龍(元薩都拉/)¶
　　墨龍(元張雨/)¶
<pb:KR4h0142_WYG_108-2b>¶
　　謝徽上人見恵二龍障子以短歌酬之(唐齊巳/)¶
　　上清盧道士所藏雙龍圗(元成廷珪/)¶
　　雙龍圗(元張憲/)¶
　　題雲龍(元袁桷/)¶
　　題雲龍(明杜嗣昌/)¶
　　題蒼龍戲海圗(元陳泰/)¶
　　郭恕先升龍圗(元鄧文原二首/)¶
　　題太𤣥天師畫升龍圗(元栁貫/)¶
<pb:KR4h0142_WYG_108-3a>¶
　　題廣微天師昇龍圗(元錢惟善/)¶
　　題曜海朝天龍圗(元歐陽𤣥/)¶
　　僧傳古踴霧出波龍圗歌(元栁貫/)¶
　　雲龍教子圗(元卞恩義/)¶
　　老龍引子歸潮圗(明曽烜/)¶
　　題羣龍圗(明劉基/)¶
　　六龍圗(明丘濬/)¶
　　題九龍圗(元郯韶/)¶
<pb:KR4h0142_WYG_108-3b>¶
　　題陳所翁九龍戲珠圗(元張翥/)¶
　　榮碧潭全身龍(元歐陽𤣥/)¶
　　所性姪藏所翁金身戲珠龍(元歐陽𤣥/)¶
　　玊龍圗(元虞集/)¶
　　題陳所翁畫墨色卧龍(元馬臻二首/)¶
　　臥龍圗(元許有壬/)¶
　　豢龍圗(宋魏了翁/)¶
　　贈玊龍曽道士畫龍頭(元僧圎至/)¶
<pb:KR4h0142_WYG_108-4a>¶
　　　擬題素菴龍頭(明葉盛/)¶
　　　題鳥王啖龍圗(明王世貞/)¶
　　　題春雷出蟄圗(明王世貞/)¶
　　　題毛維勤所藏禹門三躍圗(明顧清/)¶
　¶
　¶
　¶
　¶
<pb:KR4h0142_WYG_108-4b>¶
　¶
　¶
　¶
　¶
　¶
　¶
　¶
御定歴代題畫詩類巻一百八目録¶
#+PROPERTY: JUAN 卷一百八
<pb:KR4h0142_WYG_108-5a>¶
　欽定四庫全書¶
御定歴代題畫詩類巻一百八¶
　　鱗介類¶
　　　題張道隠太山祠畫龍　　　　(唐/)蔣貽恭¶
　世人空解競丹青惟子通𤣥得墨靈應有鬼神看下筆¶
　豈無風雨助成形威疑噴浪歸滄海勢欲拏雲上杳冥¶
　靜閉緑堂深夜後曉來簾幕似聞腥¶
　　　題畫龍　　　　　　　　　　(宋/)樓　鑰¶
<pb:KR4h0142_WYG_108-5b>¶
　老龍臥海沙覺來未欠伸珠光發海底闖然自有神畫¶
　龍不畫全必雜煙雨雲此龍未嘗動具見爪與鱗一龍¶
　望見之爭心生怒嗔奮迅勇欲前便爾雲滿身不知出¶
　誰筆定非塵中人若非親見之何由寫其真雲濤方洶¶
　湧恍若渺無津為霖㑹有時正爾良苦心乃知青雲髙¶
　不如寂寞濱深虞或飛去什襲聊自珍¶
　　　毘陵天慶寺觀畫龍(自題姑蘇羽士李懐仁醉/筆詩呈王君保寺丞使君)¶
　　　　　　　　　　　　　　　　(宋/)戴復古¶
<pb:KR4h0142_WYG_108-6a>¶
姑蘇道士天酒星醉筆寫出雙龍形墨蹟縱横奪造化¶
蜿蜒滿壁令人驚一龍翻身出雲表口吞八極滄溟小¶
手弄寳珠珠欲飛握入掌中拳五爪一龍(闕一/字)山山為¶
開頭角與石爭崔嵬波濤怒起接雲氣不向九霄行雨¶
來萬物焦枯天作早兩雄壁隠寧非懶真龍不用只畫¶
圗猛拍欄干寄三歎¶
　　畫龍　　　　　　　　　　　(宋/)劉叔贛¶
南人謁雨爭圗龍畫師放筆為老雄烟雲滿壁奪晝色¶
<pb:KR4h0142_WYG_108-6b>¶
雷電應手生狂風觀者皆驚爪牙動攫拏意似翻長空¶
吾疑奮迅出户牖何事經時留此中共言葉公初好畫¶
當時亦有神龍下天意為霖非爾能世俗慕真聊事假¶
　　段志堅畫龍(為劉鄧/州賦)　　　　　(元/)元好問¶
豬龍可豢亦可屠世人畫蛇復畫魚天飛忽入阿堅筆¶
始覺衆史欺庸愚腥風萬里來白浪横江湖一麾走海¶
若再顧失天吳浩蕩明河翻尾鬛慘不濡只愁紙上出¶
雷火摶控大千如此珠天生神物與化俱滅沒變見何¶
<pb:KR4h0142_WYG_108-7a>¶
所無逆鱗自古不受觸乃今縮頭隨巻舒怪得堂堂髥¶
御史平生長有雨隨車¶
　　題家龍溪畫龍　　　　　　　(元/)李　祁¶
龍溪溪上見蒼龍勢在飛騰變化中沛作甘霖能濟旱¶
九州四海樂年豐¶
　　題陳所翁畫龍　　　　　　　(元/)李　祁¶
千年老龍伏巖阻懶向天台作霖雨忽逢健筆一寫之¶
鬛角鱗髥盡蒼古溪風肅肅山雨寒驕螭騰挐穉蛟舞¶
<pb:KR4h0142_WYG_108-7b>¶
願君長留此畫江海間更使千年作龍祖¶
　　題金汝霖龍　　　　　　　　(元/)李　祁¶
大海波濤起髙堂雲霧興九州望霖雨須汝一飛騰¶
　　畫龍歌　　　　　　　　(元/)小雲石海涯¶
老墨糊天霹靂死手擘明珠換眸子一潛淵澤久不躍¶
泥活風鬚色深紫虬髥老子家燕城怒吹九龍無餘燈¶
手提百尺陰山冰連雲塗作蒼龍形槎牙爪角隨風生¶
逆鱗射月干戈聲人間仰視翫且聴參辰散落天人驚¶
<pb:KR4h0142_WYG_108-8a>¶
瀟湘浮黛蛾睂輕太行不讓蓬萊青烈風倒雪銀河傾¶
珊瑚盞闊堪不平吸來噴出東風迎春色萬國生龍庭¶
七年旱絶堯生靈九年澇漲舜不耕爾來化作為霖福¶
為吾大元山海足¶
　　題所翁畫龍　　　　　　　　(元/)張　渥¶
我聞真龍神變化呼吸風雲齊上下胡為却向九淵潛¶
頷下驪珠光不夜一朝帝敕鞭雷霆祕怪恍惚無逃形¶
蜿蜒千丈露頭角顛倒山嶽翻滄溟乾坤澒洞日為黒¶
<pb:KR4h0142_WYG_108-8b>¶
元氣淋漓收不得願將㸃滴試天瓢草木晴光甦下國¶
龍兮龍兮汝為龍攀之不見追無蹤何當飛空附其尾¶
手按鴻濛究元始¶
　　陳所翁子雷巖畫龍　　　　　(元/)劉　詵¶
所翁畫龍妙天下墨水千江醉傾瀉天地變色草木寒¶
霆電交作晝為夜陰風蕭蕭出空庭天落黄金壁間挂¶
前身是龍身不知龍來與語相娛嬉嵗饑乖龍不肯起¶
畫龍夜出行雨歸不知雨到幾千里但見綃素濡淋漓¶
<pb:KR4h0142_WYG_108-9a>¶
所翁丹成駕龍去雷巖傳家有竒趣蜿蜒半幅浩欲動¶
鱗鬛槎牙攫雲霧軒窗怒濤聲洶歘篋笥夜光亞春吐¶
嗟哉雷巖今亦仙此龍神妙不再覩誰能久藏繫金柅¶
雷公繞柱窺囊楮只今春風急雨日夜多便恐一日飛¶
去驤天河¶
　　題劉彦達龍幛　　　　　　　(明/)解　縉¶
道人飛入水晶宫手挽天河畫玊龍一夜風雷繞南國¶
海門桃浪漲春虹¶
<pb:KR4h0142_WYG_108-9b>¶
　　畫龍歌　　　　　　　　　　(明/)周是修¶
雲如車輪風如馬雷鼓砰訇電旗撦其中踊躍何爾為¶
無乃蜿蜒作霖者古來善畫此者誰葉翁所翁稱最竒¶
筆端揮灑絶相似亦有風雲雷電隨大梁徐公生卓犖¶
自少以來深好學揮毫灑墨運天機鬼泣神愁日光薄¶
斯須縞素騰真龍莽蒼直奪造化工恍如列缺引霹靂¶
歘若巽二驅豐隆枯木槎牙頭角露鱗拂雪花駭成怒¶
劃然威掣海門聞勁望層空欲飛去我時見畫心膽豪¶
<pb:KR4h0142_WYG_108-10a>¶
拔劎起舞翻絨袍波濤萬頃東溟闊瘴煙千丈南衡髙¶
嗟哉徐公天相爾後恐無繼前無比酒酣神氣益灑然¶
白日風雲牕户起為君一作畫龍歌雷風激烈雲嵯峨¶
魚鰕混處不可久龍兮龍兮奈爾何¶
　　題張秋蟾畫龍　　　　　　　(明/)袁忠徹¶
張公畫龍人不識筆法逺自僧繇得挂向髙堂神鬼驚¶
恍忽電光飛霹靂想當渤澥開筆力元氣霖䨙浸無極¶
吐吞霧雨川澤昏摩蕩雲雷太隂黒江翻石轉窈莫測¶
<pb:KR4h0142_WYG_108-10b>¶
雪濤卷空銅柱仄洞庭扶桑非爾誰顛倒滄溟為窟宅¶
乃知兹圗只數尺坐令萬里起古色何當置我君山湖¶
上之髙峰聴此老翁吹鐵笛¶
　　畫龍　　　　　　　　　　　(明/)丘　濬¶
黒風吹白雨海立水翻波老龍空作勢不救旱田禾¶
　　題畫龍　　　　　　　　　　(明/)劉　溥¶
古來畫龍稱葉公後來又説陳所翁嗚呼二人不可見¶
神妙誰復追其蹤此圗知是何人作一見令人即驚愕¶
<pb:KR4h0142_WYG_108-11a>¶
勢翻滄海起風雷身湧長空奮頭角雙晴潑電鱗鬛分¶
左盤右蹴挐飛雲軒然天地動光彩此時不顧魚鰕羣¶
滿堂慘淡凝烟霧相對咨嗟毛髮豎田疇嵗旱望甘霖¶
破壁須看上天去¶
　　題龍　　　　　　　　　　　(明/)林景清¶
春雷一夜天池震七澤濛濛煙雨暝數聲驚起臥潭龍¶
怒捲銀濤飛萬仞黒雲影裏露竒形鱗甲錯落光縱横¶
鬚鬐奮張聳頭角炯炯射海雙瞳明伊誰老手妙無敵¶
<pb:KR4h0142_WYG_108-11b>¶
奪得天機歸筆力所翁之後豈無傳只恐驚愁山鬼泣¶
龍兮龍兮真有神須㬰變化隨屈伸何當吸盡滄海水¶
徧澤枯槁皆回春¶
　　題龍　　　　　　　　　　　(明/)周　述¶
虬龍靈變不可測蜿蜒嵗久蟠滄溟碧波怒捲若山立¶
朱橋似欲凌空行是誰寫此得真趣白晝髙堂起煙霧¶
慎莫雙眸更㸃睛只恐乘雲天上去¶
　　題王宰所藏墨龍　　　　　　(元/)栁　貫¶
<pb:KR4h0142_WYG_108-12a>¶
飛亷為御豐隆車憑陵九淵傾尾閭誰與發墨啓𤣥奥¶
神光躡斗旋其樞湖邊竹屋清夜徂防有沒人來摘珠¶
　　題陳所翁畫龍　　　　　　　(元/)薩都拉¶
畫龍天下稱所翁禿筆光射驪珠宫長廊白日走雲氣¶
大厦六月生寒風興來一飲酒一石手提𤣥兔槌霹靂¶
漲天煙霧晴不收頭角崢嶸出牆壁全形具體得者稀¶
今日海邊親見之滿堂光焰動鱗甲倒披海水空中飛¶
凌風直上九天去天下蒼生望霖雨太平天子居九重¶
<pb:KR4h0142_WYG_108-12b>¶
黍稷穰穰千萬古¶
　　墨龍　　　　　　　　　　　(元/)張　雨¶
髙昌世子寫墨龍此龍乃出開元東井中東井水與天¶
河通龍下取水遺其蹤道人識墨(闕一/字)帝子逃入世子¶
之筆鋒井頭夜半飛霹靂元氣淋漓雪色碧一鎖銀牀¶
五百年纔㸃目睛生羽翼¶
　　謝徽上人見恵二龍障子以短歌酬之¶
　　　　　　　　　　　　　　　(唐/)齊　巳¶
<pb:KR4h0142_WYG_108-13a>¶
我見蘇州崑山佛殿中金城柱上有二龍老僧相傳道¶
是僧繇手尋常入海共龍鬬又聞蜀國玉局觀有孫遇¶
跡盤屈身長八十尺逰人爭看不敢近頭覻寒泉萬丈¶
碧近有五羊徽上人閒工小筆得意新畫龍不誇頭角¶
及鬚鱗只求筋骨與精神徽上人真藝者恵我雙龍不¶
言價等閒不敢將懸挂恐似葉公好假龍及見真龍却¶
驚怕¶
　　上清盧道士所藏雙龍圗　　　(元/)成廷珪¶
<pb:KR4h0142_WYG_108-13b>¶
仙潭烟霧曉冥冥仿彿飛空劍氣腥巖穴幾年當蜕骨¶
畫圗今日露真形天瓢水淺陰猶伏寳藏雲深夜不扃¶
好就盧敖聴驅使八方行雨鼓風霆¶
　　雙龍圗　　　　　　　　　　(元/)張　憲¶
雲谷道人手持一片東溪纑雲林散人為作雙龍出入¶
清潮圗硯池濃磨五斗墨手塗脚蹋頃刻雲糢糊既不¶
為爬山引九子亦不作掣電吞雙珠但見一龍盤空偃¶
蹇飛下尾閭穴一龍攪海奮迅直上青天衢雄者筋脈¶
<pb:KR4h0142_WYG_108-14a>¶
緊雌者腹肚麤雙衡交挺白玊柱兩角對樹青銅株宛¶
宛脩尾巻蹴浪花白聶聶鉅甲挾拍相風烏性馴肯入¶
孔甲駕氣惡欲踢豐隆車張吻啖阿香舞爪挐天吳轟¶
霆時或取旱魃飛雨自足蘇焦枯寸池尺沼雖云不能¶
一日處十年未用猶可髙臥南陽廬雲谷子七寳鉢盂¶
深袖手雲林子光環金錫且載酒吾將倒三江傾五湖¶
洗餘百戰𤣥黄血盡率凡鱗朝帝都¶
　　題雲龍　　　　　　　　　　(元/)袁　桷¶
<pb:KR4h0142_WYG_108-14b>¶
玉淵發靈籟摩盪超九天調鉛靜召之帖首在我前¶
　　題雲龍　　　　　　　　　　(明/)杜嗣昌¶
夭矯騰空勢欲盤墨雲漲壁晝漫漫生平學得屠龍技¶
把劍偏從畫裏看¶
　　題蒼龍戲海圗　　　　　　　(元/)陳　泰¶
天孫織雲春錦紅玉梭悞落乘剛風一夕變化雲冥濛¶
海水起立為珠宫坐令年年機杼空誰與黼黻上帝躬¶
求梭不得愁鬼工安知入君懷袖中¶
<pb:KR4h0142_WYG_108-15a>¶
　　郭恕先升龍圗(二首/)　　　　　(元/)鄧文原¶
海上參差十二樓閬風𤣥圃綵雲浮神仙尚厭人間世¶
故作乘龍汗漫逰¶
建章宫闕漏沈沈翠輦春逰接上林未識嫦娥天上樂¶
廣寒丹樹五雲深¶
　　題太𤣥天師畫升龍圗　　　　(元/)栁　貫¶
博大真人衡氣機硯池傾倒墨龍飛風風雨雨成功後¶
却蜕升形上衮衣¶
<pb:KR4h0142_WYG_108-15b>¶
　　題廣微天師昇龍圗　　　　　(元/)錢惟善¶
嘘氣乘雲薄太清墨卿靈怪硯池腥波濤光彩失雙劍¶
風雨晦𡨕驅六丁朱火騰空照碧落翠鱗垂水捲滄溟¶
真人上挾飛仙去安得攀髯過洞庭¶
　　題曜海朝天龍圗　　　　　　(元/)歐陽𤣥¶
𤣥雲霮䨴海波立神龍挺水趨天潢畫師題筆睨八極¶
意與元氣爭毫芒玉京仙聖驂翺翔雜騎麒麟與鳳凰¶
龍拖雲氣歸洞府海日杲呆天中央¶
<pb:KR4h0142_WYG_108-16a>¶
　　僧傳古踴霧出波龍圗歌　　　(元/)栁　貫¶
葉公好龍致真龍精氣所感無不通僧中劉累有傳古¶
夜夢捷入驪龍宫陽暉焰焰陰魂動左右給侍皆魚蟲¶
探珠不得逢彼怒轟然鼓鬛興雷風潛窺竊識領其妙¶
寫之萬楮將無同目睛數月纔一㸃波浪只尺如層空¶
乘雲執鏡麾電母跨海獻寳招河宗劉嘗善豢古善畫¶
得意忘象象乃工為龍為畫了不識有頃噀水投長虹¶
龍乎龍乎徳正中超忽變化天為功絳宫帝子秉節從¶
<pb:KR4h0142_WYG_108-16b>¶
九淵喚起赤鯉公永奠鼇極開鴻濛¶
　　雲龍教子圗　　　　　　　　(元/)卞恩義¶
龍公頭角何嶄然教子挐雲飛上天語之慎勿習癡懶¶
旱水盤盤井底眠¶
　　老龍引子歸潮圗　　　　　　(明/)曽　烜¶
海門秋氣横江來怒濤殷地如奔雷蒼龍教子習潮勢¶
排風噴雪煙雲開憶昔深潭事沖舉直上穹霄輕一羽¶
曽嘘數滴翻瓢漿散作九州三日雨只今回顧忍潜蹤¶
<pb:KR4h0142_WYG_108-17a>¶
引子不敢施神通却愁幼小易飄忽一瞬萬里天無工¶
我聞靈物多竒異潛飛大小皆隨意畫師恐是張僧繇¶
寫向生綃若真致龍今育子猶世人古來有欲皆可馴¶
何當重起豢龍氏愛養留作商巖臣¶
　　題羣龍圗　　　　　　　　　(明/)劉　基¶
世間萬類皆可覩茫昧獨有鬼與龍此圗畫龍二十四¶
狀貌詭譎各不同得非物産有異種或曰神變無常蹤¶
一龍揵尾欲上水足爪猶在奫沄中一龍出穴飲澗底¶
<pb:KR4h0142_WYG_108-17b>¶
頭上飛瀑瀉白虹前有一龍已在雲顧視厥子揚雙瞳¶
浪波魚鱗沓谾豅日車坱圠天無風中庭兩龍忽相逢¶
須睂葩髿如老翁便欲角觝爭雌雄西望積石接崆峒¶
白龍擘石窺流潨河伯逺遁虚其宫屈蟠睡者何龍鍾¶
老物用亢時當終峽外六龍獰以兇矜牙舞爪起戰攻¶
齩鱗嚼甲含劍鋒陷胷折尾波血紅之死弗悟人誰恫¶
一龍引吭將欲從迴環睢盱未敢通最後一龍藏於埪¶
睥睨勝敗非愚种無乃有意收全功雲中弄珠勞爾躬¶
<pb:KR4h0142_WYG_108-18a>¶
不如臥沙之從容龍子學飛力未充母在下視心憧憧¶
何物一角額準隆觩然出洞若蛇蟲有龍接之自巃嵸¶
恐是鞏穴王鮪公皮骨始脱形猶䝉兩龍歸來倦不翀¶
癡龍攀石身巳癃蚴虯偃蹇歘騰衝蜿蟺攫躍鬐髮茸¶
呿呀奔拏曲如弓百態並作何紛龎是耶非耶孰能窮¶
畫師昔有僧繇工能令真龍下虚空安得伶倫截竹筒¶
吹之呼龍出石谼使我一見豁昏瞢¶
　　六龍圗　　　　　　　　　　(明/)丘　濬¶
<pb:KR4h0142_WYG_108-18b>¶
顥蒼生萬類行天莫如龍純秉至陽精卓為鬼物雄大¶
小靡定形去住無常蹤一之已難見況乃六者交騰衝¶
一龍昂首揚其鬐奮起直上拏虚空一龍揵尾出奫沄¶
迴身轉脊如宛虹其餘兩兩峙相向戲弄明月雲濤中¶
矜牙露其爪氣勢何獰兇是時元氣濕濛濛河海起立¶
地天通鬼神盡泣真宰怒呵叱屏翳驅豐隆嗚呼神物¶
變化不可窮胡為羣聚如昆蟲無乃畫工巧為此潛以¶
翰墨偷天功君不見古來好者有葉公眞龍聞之降其¶
<pb:KR4h0142_WYG_108-19a>¶
宫又不見近來畫者有洞微真龍現相來相從君從何¶
處得此本仿彿似是(原本闕/三字)精誠感通理或有慎勿輕¶
易為㸃曈㑹須一夜(原本闕/二字)去轟雷鼓驚天風流下土¶
霑耕農¶
　　題九龍圗　　　　　　　　　(元/)郯　韶¶
九龍起幽壑百谷走春雷峽坼蒼厓斷天傾白浪迴朝¶
行神禹穴莫過楚王臺應有天瓢手為霖遍九垓¶
　　題陳所翁九龍戲珠圗　　　　(元/)張　翥¶
<pb:KR4h0142_WYG_108-19b>¶
兩龍頡頏出重淵白日移海空中懸一龍回矯一倒起¶
側磔胡髥怒歕水大珠炎炎如彈丸爪底雲頭爭控摶¶
一龍仰首逆鱗露兩龍旁睨蒼崖蟠怪風狂電浩呼洶¶
天吳崪立八山動一龍後出尤崛竒半尾戲繞蜿蜒兒¶
兒生未角已神猛一顧却走千蛟螭陳翁硯池藏霹靂¶
往往醉時翻水滴便覺天瓢入手來雨氣糢糊渾是墨¶
我嘗見畫多巨幅簸蕩驚濤駭人目何如此筆窮變化¶
三尺微綃形勢足是翁前身定龍精故能吸歘奔精靈¶
<pb:KR4h0142_WYG_108-20a>¶
巻圗還君慎封鎖但恐破壁飛空寘¶
　　榮碧潭全身龍　　　　　　　(元/)歐陽𤣥¶
巨壑深溪萬水潨四時濃黛浸千峰天衢邂逅全身露¶
還信碧潭盤老龍¶
　　所性姪藏所翁金身戲珠龍　　(元/)歐陽𤣥¶
萬户千門夜半雷明朝日出五雲堆老龍引領春消息¶
翫弄明珠未肯來¶
　　玊龍圗　　　　　　　　　　(元/)虞　集¶
<pb:KR4h0142_WYG_108-20b>¶
貝闕澄澄海月生水晶簾影接空明鮫綃翦得霓裳就¶
却擁冰髥上太清¶
　　題陳所翁畫墨色臥龍(二首/)　　(元/)馬　臻¶
集霧流雲意匠勞天風鱗甲動霜毫莫教流落人間世¶
怕有當年葉子髙¶
曽出泰山飲渭川怒風翻浪自髙眠如今四海均霖雨¶
不用拏雲上九天¶
　　臥龍圗　　　　　　　　　　(元/)許有壬¶
<pb:KR4h0142_WYG_108-21a>¶
能辨人間大有年九淵誰遣抱珠眠等閒莫似隆中起¶
雨得西南蕞爾天¶
　　豢龍圗　　　　　　　　　　(宋/)魏了翁¶
乾坤包萬有納納百囊罟人位乎兩間利與害為禦一¶
氣貫四時五風甘十雨神龍以為畜擾御不予侮河有¶
背負圗庭無漦流女義理之不明人情自疑沮範圍吾¶
職分往往若違拒同室操戈鋋一身隔肺腑帝王豢龍¶
意棄置那復取四靈非不靈有不得其所生息之相吹¶
<pb:KR4h0142_WYG_108-21b>¶
古今類如許古人體天意萬物我其主蟲莫知於龍拊¶
循如士伍今何故無人亦足驗胷府聲和鳳來儀心平¶
轡如組矧伊人中瑞治亂係嘿語欲入而閉門誰出不¶
由户兹事闗人心作詩附農圃¶
　　贈玉龍曽道士畫龍頭　　　　(元/)僧圎至¶
乖龍逃雨走急落西山陬縮入畫仙筆雷公不能搜畫¶
仙有墨池尺水涵十洲俗龍作𤣥骨騎入塵寰逰我求¶
寫龍真畫仙許我不形全恐飛去為君且畫頭¶
<pb:KR4h0142_WYG_108-22a>¶
　　擬題素菴龍頭　　　　　　　(明/)葉　盛¶
殿前同日奉絲綸屈指今過二十春一管宣毫還好在¶
龍頭不畫畫麒麟¶
　　題鳥王啖龍圗　　　　　　　(明/)王世貞¶
黒風吹海海水立琉璃宫中老龍泣此時鼓翼天闗摧¶
左足下蹴龍宫開海人明珠若明月願贖龍軀了無荅¶
鼉㕘黿史祈以身天廚朝餔不爾珍老拳頓顙隆準坼¶
雙角拉枯血中擘敗鱗飛空空欲赤餘噫尚足呼風霆¶
<pb:KR4h0142_WYG_108-22b>¶
擲火波底流金鈴宛轉骨盡神不靈我聞閻浮提三千¶
六百海一龍一餐八萬載須彌山傾劫福竭鳥王與龍¶
竟誰在君不見龍兒一夢何其聰可憐宫中羣小龍金¶
翅乃是宣城公¶
　　題春雷出蟄圗　　　　　　　(明/)王世貞¶
一夜春雷發羣蟄自相語神龍豈不勞人間要霖雨¶
　　題毛維勤所藏禹門三躍圗　　(明/)顧　清¶
一夕風雷動九重春江回首萬鰅鱅雲泥只尺從人辨¶
<pb:KR4h0142_WYG_108-23a>¶
　諸葛南陽本是龍¶
　¶
　¶
　¶
　¶
　¶
　¶
　¶
<pb:KR4h0142_WYG_108-23b>¶
　¶
　¶
　¶
　¶
　¶
　¶
　¶
御定歴代題畫詩類巻一百八¶
