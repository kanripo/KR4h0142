# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:32.406474
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷三十七目録
<pb:KR4h0142_WYG_037-1a>¶
　欽定四庫全書¶
御定歴代題畫詩類巻三十七目録¶
　　故實類¶
　　　題歸去來圖(宋黄庭堅二首/)¶
　　　題歸去來圖(金劉迎/)¶
　　　題淵明歸去來圖(金王若虚五首/)¶
　　　題鄒公所藏淵明歸去來圖(金路鐸/)¶
　　　歸來圖戲作(金劉迥/)¶
<pb:KR4h0142_WYG_037-1b>¶
　　　歸去來圖(元劉因/)¶
　　　歸去來圖(元王惲三首/)¶
　　　題歸去來圖(元程鉅夫/)¶
　　　歸去來圖(元錢選/)¶
　　　歸去來圖(元趙孟頫/)¶
　　　題靖節徵士歸來圖(元范梈/)¶
　　　陶淵明歸興圖(元揭傒斯/)¶
　　　陶淵明歸去來圖(元朱德潤/)¶
<pb:KR4h0142_WYG_037-2a>¶
　　淵明歸來圖(元尚野/)¶
　　淵明歸來圖(元盧摯/)¶
　　題玉山所藏淵明歸來圖後(元張天英/)¶
　　題海陵石仲銘所藏淵明歸隱圖(明張以寜/)¶
　　題歸去來辭畫(明陳顥四首/)¶
　　題李伯時淵明東籬圖(宋蘇軾/)¶
　　題采菊圖(宋韓駒/)¶
　　采菊圖(宋王十朋/)¶
<pb:KR4h0142_WYG_037-2b>¶
　　東籬采菊圖(金趙秉文/)¶
　　采菊圖(元元好問二首/)¶
　　采菊圖(元劉因/)¶
　　題淵明對菊圖(明靳貴/)¶
　　淵明采菊圖(明僧清濋/)¶
　　題松下淵明(宋黄庭堅/)¶
　　松下淵明圖(元釋良琦/)¶
　　淵明撫松圖(元陳旅/)¶
<pb:KR4h0142_WYG_037-3a>¶
　　淵明撫松圖(元楊維楨/)¶
　　淵明五栁圖(明袁敬所/)¶
　　陶元亮五栁圖(明蔣主孝/)¶
　　漉酒圖(金龎鑄/)¶
　　淵明漉酒圖(元王惲六首/)¶
　　淵明漉酒圖(元楊維楨/)¶
　　漉酒圖(明僧妙聲/)¶
　　淵明送酒圖(明張以寕/)¶
<pb:KR4h0142_WYG_037-3b>¶
　　白衣送酒圖(明周禮/)¶
　　淵明醉圖(明陶安/)¶
　　題淵明圖(明貢奎/)¶
　　淵明臨流賦詩圖(元王惲/)¶
　　淵明髙卧圖(元程鉅夫/)¶
　　淵明荷鉏圖(元唐肅/)¶
　　淵明始末圖(元馬祖常/)¶
　　陶潛夏居圖(元王惲三首/)¶
<pb:KR4h0142_WYG_037-4a>¶
　　題王𢎞邀淵明圖(明僧妙聲/)¶
　　淵明入社圖(元劉永之/)¶
　　題蘇李合畫淵明濯足圖(金劉従益/)¶
　　三徑圖(元袁桷/)¶
　　題昱師房三笑圖(宋李覯/)¶
　　三笑圖(元王惲/)¶
　　虎谿三笑圖(元成廷珪/)¶
　　虎溪三笑圖(元黄鎮成/)¶
<pb:KR4h0142_WYG_037-4b>¶
　　題李待詔虎溪三笑圖(元胡長孺/)¶
　　題虎溪三笑圖(元馬臻/)¶
　　虎溪三笑圖(元釋祖柏/)¶
　　題三笑圖(明劉崧/)¶
　　題三笑圖(明王世貞/)¶
　　三笑圖(明僧古春/)¶
　　蓮社圖(金宋九嘉/)¶
　　蓮社圖(元王惲四首/)¶
<pb:KR4h0142_WYG_037-5a>¶
　　　李龍眠蓮社圖(元吴師道/)¶
　　　白蓮社圖(明陶安/)¶
　　　題李伯時蓮社圖(明李東陽/)¶
　　　廬山社圖(明陳繼儒/)¶
　　　張師䕫畫謝家池塘(元張雨/)¶
　¶
　¶
　¶
<pb:KR4h0142_WYG_037-5b>¶
　¶
　¶
　¶
　¶
　¶
　¶
　¶
御定厯代題畫詩類巻三十七目録¶
#+PROPERTY: JUAN 卷三十七
<pb:KR4h0142_WYG_037-6a>¶
　欽定四庫全書¶
御定歴代題畫詩類巻三十七¶
　　故實類¶
　　　題歸去來圖(二首/)　　　　　　(宋/)黄庭堅¶
　日日言歸真得歸迎門兒女笑牽衣宅邊猶有舊時栁¶
　漫向世人言昨非¶
　人間處處猶崔子豈忍更令三徑荒誰與老翁同避世¶
　桃花源裏捕魚郎¶
<pb:KR4h0142_WYG_037-6b>¶
　　　題歸去來圖　　　　　　　　(金/)劉　迎¶
　筆端竒處發天藏事逺懐人涕泗滂餘子風流追魏晉¶
　上人談笑自羲皇折腰五斗幾錢直去國十年三徑荒¶
　安得一堂重寫照為公注酒瀉蕉黄¶
　　　題淵明歸去來圖(五首/)　　　　(金/)王若虛¶
　靖節迷途尚爾賖苦將覺悟向人誇此心若識真歸處¶
　豈必田園始是家¶
　孤雲出岫暮鴻飛去住悠悠兩不疑我自欲歸歸便了¶
<pb:KR4h0142_WYG_037-7a>¶
何須更説世相遺¶
抛却㣲官百自由應無一事掛心頭銷憂更藉琴書力¶
借問先生有底憂¶
得時草木竟欣榮頗為行休惜此生乗化樂天知浪語¶
看君於世未忘情¶
名利醉心濃似酒貪夫衮衮死紅塵折腰不樂翻然去¶
此老猶為千載人¶
　　題鄒公所藏淵明歸去來圖　　(金/)路　鐸¶
<pb:KR4h0142_WYG_037-7b>¶
牛刀小試義熙前一日懐歸豈偶然有意候君門外栁¶
無機還我酒中天貞姿佳菊秋霜裏真意南山夕鳥邊¶
善學展禽唯此老萬人海裏小斜川¶
　　歸來圖戲作　　　　　　　　(金/)劉　迥¶
雲髻春風一尺髙笑攜兒女候歸橈情知一首閒情賦¶
合為㣲官懶折腰¶
　　歸去來圖　　　　　　　　　(元/)劉　因¶
淵明豪氣昔未除翺翔八表凌天衢歸來荒徑手自鉏¶
<pb:KR4h0142_WYG_037-8a>¶
草中恐生劉寄奴中年欲與夷皓俱晚節樂地歸唐虞¶
平生磊磊一物無停雲懐人早所圖有酒今與龎通沽¶
眼中之人不可呼哀歌撫巻聲嗚嗚¶
　　歸去來圖(三首/)　　　　　　　(元/)王　惲¶
長沙勲業武侯忠劉宋規模操懿雄虐燄儘烘寰宇裂¶
五株楊栁自春風¶
彭澤遺黎不幸何斜川魚鳥共婆娑先生踐迹髙千古¶
不似終南捷徑多¶
<pb:KR4h0142_WYG_037-8b>¶
解紱歸來百日強東籬松菊未全荒細觀厯贊髙賢傳¶
一出頭來恨已長¶
　　題歸去來圖　　　　　　　　(元/)程鉅夫¶
春晴苦旱心如醉暑雨妨農鬢欲斑眼底家山歸去好¶
吾生端的幾時閒¶
　　歸去來圖　　　　　　　　　(元/)錢　選¶
衡門植五栁東籬采叢菊長嘯有餘清無奈酒不足當¶
世宜沉酣作邑召侮辱乗興賦歸歟千載一辭獨¶
<pb:KR4h0142_WYG_037-9a>¶
　　歸去來圖　　　　　　　　　(元/)趙孟頫¶
生世各有時出處非偶然淵明賦歸來佳處未易言後¶
人多慕之效顰惑媸妍終然不能去俯仰塵埃間斯人¶
真有道名與日月懸青松卓然操黄華霜中鮮棄官亦¶
易耳忍窮北牕眠撫巻常三歎世久無此賢¶
　　題靖節徴士歸來圖　　　　　(元/)范　梈¶
維公楚杞梓作令晉衣冠得志但恐暮濟時非所難古¶
今絃韻寡嵗月酒杯寛渺渺山中去深深畫裏看¶
<pb:KR4h0142_WYG_037-9b>¶
　　陶淵明歸興圖　　　　　　　(元/)揭傒斯¶
家貧無酒飲聊欲試弦歌去家百餘里邈若異山河江¶
上日多風浩浩水増波門前五栁樹繁䕃空婆娑秫田¶
已収成歸計當如何¶
　　陶淵明歸去來圖　　　　　　(元/)朱德潤¶
甲子題年玩物華門前栗里自桑麻從他晉史書劉宋¶
别有黄花處士家¶
　　淵明歸來圖　　　　　　　　(元/)尚　野¶
<pb:KR4h0142_WYG_037-10a>¶
羲皇上人鄉里兒田園將蕪非所思楚聲雖託絶怨懟¶
髙情千古歸來辭歸來忽復河山移忠憤意切語益㣲¶
白雲遥遥望不極東籬舊菊西山薇夷齊奚疑怨邪非¶
况乃貌此移世姿文行圭璧照方冊飄然髣髴生同時¶
子雲擬聖諸儒譏法言美新吾誰欺考亭夫子春秋筆¶
昭然榛莽日星垂¶
　　淵明歸來圖　　　　　　　　(元/)盧　摯¶
留侯晚嵗游赤松武侯早嵗稱卧龍亡秦扶漢聲隆隆¶
<pb:KR4h0142_WYG_037-10b>¶
淵明初非避俗翁兩侯大節將無同陽秋特書晉甲子¶
辭鋒時露長沙雄王𢎞何幸奉吾足督郵能芥平生胸¶
門前五栁春濛濛落絮不與江波東環堵蕭然吾未窮¶
北窗儘有羲皇風畫圖不盡千古意詩成一笑浮雲空¶
　　題玉山所藏淵明歸來圖後　　(元/)張天英¶
陶令昔去官當世豈知賢杖藜柴桑里汎舟即斜川春¶
風五栁隂秋日秫盈田嵗醸杯中物佳辰奉賓筵觴來¶
各有趣斟酌罄交歡為生豈易了藉此一欣然咄哉羲¶
<pb:KR4h0142_WYG_037-11a>¶
皇人既逺身名全¶
　　題海陵石仲銘所藏淵明歸隱圖(明/)張以寜¶
昔無劉豫州隆中老諸葛所以陶彭澤歸興不可遏凌¶
烟讌功臣旌旗蔽轇轕一壺從杖藜獨視天下濶風吹¶
黄金花南山在我闥蕭條蓬門秋穉子候明發豈知英¶
雄人有志不得豁髙詠荆軻篇竦然動毛髮¶
　　題歸去來辭畫(四首/)　　　　　(明/)陳　顥¶
㣲風自東來地脈初回陽好鳥出幽谷潛魚躍芳塘欣¶
<pb:KR4h0142_WYG_037-11b>¶
欣木向榮涓涓水流香萬物倶得時吾憂亦已忘歸來¶
衡門下且復酣杯觴¶
人生非金石寓形宇宙間抱才既沾禄知休即辭官委¶
心隨去留避俗謝往還皇皇欲何之富貴不可干劃然¶
發長嘯白雲起南山¶
農事在東臯孤往適兹旦㣲雨亦既零土膏濕凝汗僮¶
奴未盡力宿草猶餘蔓植杖隴畮傍耘耔日過旰勞生¶
雖多難卒嵗應飽飯¶
<pb:KR4h0142_WYG_037-12a>¶
帝鄉不可期歸老全此身清風謝流俗髙節抗浮雲舒¶
嘯登東臯賦詩臨澗濱有酒輙取醉不負頭上巾樂天¶
以乗化超然真達人¶
　　題李伯時淵明東籬圖　　　　(宋/)蘇　軾¶
彼哉嵇阮曹終以明自膏靖節固昭曠歸來侶蓬蒿新¶
霜著疎栁大風起江濤東籬理黄華意不在芳醪白衣¶
挈壺至徑醉還遊遨悠然見南山意與秋氣髙¶
　　題采菊圖(有序/)　　　　　　　(宋/)韓　駒¶
<pb:KR4h0142_WYG_037-12b>¶
　往在京口為曾公巻題采菊圖九日東籬采落英白¶
　衣遥見眼能明向令自有杯中物一段風流可得成¶
　蔡天啓屢哦此詩以為善然余嘗謂古人寄懐於物¶
　而無所好然後為達况淵明之真其於黄花直寓意¶
　耳至若飲酒適意亦非淵明極致向使無酒但悠然¶
　見南山其樂多矣遇酒輙醉醉醒之後豈知有江州¶
　太守哉當以此論淵明復作一首¶
黄菊有何好且寄平生懐遇酒興不淺無酒意亦佳此¶
<pb:KR4h0142_WYG_037-13a>¶
理誰復明自昔寡所諧空餘采菊圖寂寞懸髙齋¶
　　采菊圖　　　　　　　　　　(宋/)王十朋¶
淵明恥折腰慨然詠式㣲閒居愛重九采菊來白衣南¶
山忽在眼倦鳥亦知歸至今東籬花清如首陽薇¶
　　東籬采菊圖　　　　　　　　(金/)趙秉文¶
淵明初亦仕跡留心已逺雅志懐林淵髙情邈雲漢妖¶
狐伺晝昏獨鶴警夜半平生忠義心同作松菊伴東籬¶
把一枝意豈在酒醆不見白衣來目送南山鴈淡然忘¶
<pb:KR4h0142_WYG_037-13b>¶
言説聊付一笑粲¶
　　采菊圖(二首/)　　　　　　　　(元/)元好問¶
信口成篇底用才淵明此意亦悠哉枉教詩景分留在¶
百繞斜川覓不來¶
夢裏烟霞卜四鄰争教晚節傍風塵詩成應被南山笑¶
誰是東籬采菊人¶
　　采菊圖　　　　　　　　　　(元/)劉　因¶
天門折翼不再舉袖手四海横流前長星飲汝一杯酒¶
<pb:KR4h0142_WYG_037-14a>¶
留我萬古羲皇天廟堂衮衮宋元勲争信東籬有晉臣¶
南山果識悠然處不惜寒香持贈君¶
　　題淵明對菊圖　　　　　　　(明/)靳　貴¶
栗里風光别後詩清樽獨詠晚香時折腰欲問歸來意¶
只許東籬老菊知¶
　　淵明采菊圖　　　　　　　　(明/)僧清濋¶
泛觴黄菊終非鴆在眼青山殊有情好是晉家天地濶¶
此時何處著先生¶
<pb:KR4h0142_WYG_037-14b>¶
　　題松下淵明　　　　　　　　(宋/)黄庭堅¶
南渡誠草草長沙想艱難松風自度曲我琴不須彈逺¶
公香火社遺民文字禪雖非老翁事幽尚亦可觀客來¶
欲關説觴至不得言¶
　　松下淵明圖　　　　　　　　(元/)釋良琦¶
謝安却為蒼生起陶令何辭印綬迴若使生逢聖明世¶
青松老盡不歸來¶
　　淵明撫松圖　　　　　　　　(元/)陳　旅¶
<pb:KR4h0142_WYG_037-15a>¶
原野凉風至草樹日蕭條杖筇來故丘青松在東臯孤¶
隂近衡宇薄日暎層標念此有貞操撫之以逍遥¶
　　淵明撫松圖　　　　　　　　(元/)楊維楨¶
孤松手自植保此貞且固㣲㣲嵗寒心孰樂我遲暮留¶
侯報韓仇還尋赤松去後生同一心成敗顧隨遇歸來¶
撫孤松猶是晉時樹¶
　　淵明五栁圖　　　　　　　　(明/)袁敬所¶
藜杖芒鞵白布裘山中甲子自春秋呼兒㸃檢門前栁¶
<pb:KR4h0142_WYG_037-15b>¶
莫遣飛花過石頭¶
　　陶元亮五栁圖　　　　　　　(明/)蔣主孝¶
所事既非主不歸將若何門前五株栁空惹北風多¶
　　漉酒圖　　　　　　　　　　(金/)龎　鑄¶
我愛陶淵明愛酒不愛官弹琴但寓意把酒聊開顔自¶
得酒中趣豈問頭上冠誰作漉酒圖清風起毫端露電¶
出形似神情想髙閒大似揮絃時目送飛鴻難袖中有¶
東籬開巻見南山嗟予困塵土青鬢時一斑折腰尚未¶
<pb:KR4h0142_WYG_037-16a>¶
免敢謂善閉關望望孤雲翔羨羨飛鳥還歸田未有日¶
掩巻空長歎¶
　　淵明漉酒圖　　　　　　　　(元/)王　惲¶
晉人尚放曠不受羈與束虚髙失之傲降志到自辱淵¶
明性真率順適無矯慾清風凜一時千古仰髙躅得錢¶
送酒家况我新醸熟渴來夢吞江奚計巾一幅有糟不¶
待壓露頂手自漉清濁即聖賢併欲貯吾腹悠然對南¶
山夕鳥送以目還我浩浩天世運任伸縮泠然風度林¶
<pb:KR4h0142_WYG_037-16b>¶
澹若雲在谷俯仰霄壌間出處一往復過此設有論正¶
為蛇畫足宛轉出新意便可激流俗不思羲上人方寸¶
許撑觸欲求先生心用意不當曲縱使欲自況此老烏¶
可黷吾言誠謾與得酒且兀兀¶
　　淵明漉酒圖(五首/)　　　　　　(元/)王　惲¶
牀頭新醸漉來空清濁君看固不同門外徴車揮已去¶
秋香籬落醉西風¶
紛紛葛屨雜華纓何物衣冠可重輕莫若脱來還漉酒¶
<pb:KR4h0142_WYG_037-17a>¶
一杯時復聖之清¶
秫田一粒不霑脣長恐春醪負此巾儘著輕紗渾溼却¶
猶勝憔悴染京塵¶
停雲時鳥日從容長在先生醉眼中劉宋禅來非一事¶
五株楊栁自春風¶
蒲輪逺聘亦濃恩處士雖㣲實晉臣常愛紫陽書法當¶
不教輕染寄奴塵¶
　　淵明漉酒圖　　　　　　　　(元/)楊維楨¶
<pb:KR4h0142_WYG_037-17b>¶
義熙老人羲上人一生嗜酒見天真山中今日新酒熟¶
漉酒不知頭上巾酒醒亂髮吹騷屑架上烏紗洗糟糵¶
客來忽怪頭不冠巾冠豈為我軰設故人設具在道南¶
老人一笑猩猩貪東林法師非酒社攢眉入社吾何堪¶
家貧不食檀公肉肯食劉家天子禄頹然徑醉卧坦腹¶
笑爾阿𢎞來奉足¶
　　漉酒圖　　　　　　　　　　(明/)僧妙聲¶
棄官賦歸來田家酒初熟脱我頭上巾漉此杯中緑獨¶
<pb:KR4h0142_WYG_037-18a>¶
漉復獨漉漉多酒還濁酒濁猶自可世濁多反覆桑枯¶
栁亦衰但有松與菊田父晚相過相與話墟曲共醉茅¶
簷下此生亦以足¶
　　淵明送酒圖　　　　　　　　(明/)張以寜¶
五栁門前栁葉衰南山佳氣滿東籬白衣人到黄花外¶
正是先生送酒時¶
　　白衣送酒圖　　　　　　　　(明/)周　禮¶
分田種秫醸新篘祗為無心見督郵若使白衣人不見¶
<pb:KR4h0142_WYG_037-18b>¶
黄花孤負一年秋¶
　　淵明醉圖　　　　　　　　　(明/)陶　安¶
何勞一縣惱閒情五栁柴桑老此生毎向黄花作沉湎¶
寄奴已據石頭城¶
　　題淵明圖　　　　　　　　　(元/)貢　奎¶
若士超世流髙風凌飛仙睠懐經濟術嗜酒豈自然去¶
之千嵗間才賢孰相先畏途轍皇皇歸歟袖翩翩日暮¶
孤雲飛黄花澹秋妍坐憐王𢎞軰矯首南山巔¶
<pb:KR4h0142_WYG_037-19a>¶
　　淵明臨流賦詩圖　　　　　　(元/)王　惲¶
秋水門前有令姿先生非是好吟詩因觀逝者如斯説¶
天運何嘗有息時¶
　　淵明髙卧圖　　　　　　　　(元/)程鉅夫¶
手撫髙松石更竒披襟脱屣醉眠時壺中酒盡琴無軫¶
説著羲皇總不知¶
　　淵明荷鋤圖　　　　　　　　(元/)唐　肅¶
荒徑日自理手中三尺鋤何當去非種得似漢朱虗¶
<pb:KR4h0142_WYG_037-19b>¶
　　淵明始末圖　　　　　　　　(元/)馬祖常¶
畫史謝文字託意有紛繪髙人蹈古道終造𤣥澹㑹涉¶
世情豈真采菊心若寄持酒每自慰翁也得竒計載觀¶
始末圖悠悠似相契¶
　　陶潛夏居圖(徽宗筆杜/亨甫家藏)　(三首/)　(元/)王　惲¶
襟懷嘯傲羲皇上晉宋興亡筆削中千古此心誰㑹得¶
颯然時有北窻風¶
吾廬瀟灑風煙外詩思扶疎樹影中典午廢来何所事¶
<pb:KR4h0142_WYG_037-20a>¶
門前五栁自清風¶
庭樹交柯緑䕃濃欣然忘却草堂空更憐彼稷懐新處¶
漠漠平疇遞逺風¶
　　題王𢎞邀淵明圖　　　　　　(明/)僧妙聲¶
江州刺史何為者載酒邀我廬山下乃翁在山不在酒¶
邂逅寧辭為君寫逺公招之不肯留平生誰省王江州¶
門前五栁至今在江邊桑樹水空流¶
　　淵明入社圖　　　　　　　　(元/)劉永之¶
<pb:KR4h0142_WYG_037-20b>¶
空山樓觀逺蒼蒼路出深溪石磴長近瀑飛雲經樹溼¶
穿花流水過橋香髙僧喜識桄榔杖穉子歡迎薜荔裳¶
入社幾時還出社松隂十里到柴桑¶
　　題蘇李合畫淵明濯足圖　　　(金/)劉從益¶
天機本自足人事或相須東坡畫三昧迺與龍眠俱黄¶
州富丘壑餘杭渺江湖已困口嘲㺯更堪手糊塗其来¶
本游戲所到非功夫平生斜川翁尚友千載餘可聞不¶
可見風標定何如笑倩李居士為予巧形模臨流想有¶
<pb:KR4h0142_WYG_037-21a>¶
詩滄浪元非漁不入聲利場政恐吾足汙二公有深意¶
百年留此圖不著色塵相澹然如遊天地初主人牢緘¶
縢丹青有渝此不渝¶
　　三徑圖　　　　　　　　　　(元/)袁　桷¶
遶舍山青流水新春風吹水緑匀匀意行已復支笻去¶
從此何須問主人¶
　　題昱師房三笑圖　　　　　　(宋/)李　覯¶
髙僧不出院屏畫三笑圖客子倦遊者欲去復踟蹰古¶
<pb:KR4h0142_WYG_037-21b>¶
人骨朽不可追今人相見如古時人間觸事入吾笑何¶
必門前有虎谿¶
　　三笑圖　　　　　　　　　　(元/)王　惲¶
元聖開天一理融推心不外善為宗後人剛作無同論¶
三子相逢笑殺儂¶
　　虎谿三笑圖　　　　　　　　(元/)成廷珪¶
三老風流笑口開山中猨鶴亦驚猜攢眉入社謾多事¶
送客過溪能幾迴僧影欲隨秋水去虎聲偏傍石橋來¶
<pb:KR4h0142_WYG_037-22a>¶
東林絶響今千載撫巻題詩媿乏材¶
　　虎溪三笑圖　　　　　　　　(元/)黄鎮成¶
栗里先生不鼓琴偶邀明月到東林白雲滿地蒼苔溼¶
流水一山春雨深歸路已忘言外意過橋誰識笑時心¶
人間俯仰成陳迹傳得髙風説到今¶
　　題李待詔虎溪三笑圖　　　　(元/)胡長孺¶
元亮纘孔業修靜研耼𤣥逺公學瞿曇髙居著幽禅人¶
異道豈殊萬散一固全目擊輒有得參會各囅然胡為¶
<pb:KR4h0142_WYG_037-22b>¶
老緇褐笑舞喜欲顛謾道遺其身襟袖猶褊褼彼酣適¶
酒趣尚不醒者傳族史浪自苦窺管恃知天¶
　　題虎溪三笑圖　　　　　　　(元/)馬　臻¶
無生一曲無人和石池水滿蓮花大揚眉瞬目喜津津¶
不覺回頭虎溪過咄哉三士皆人豪醉醒不理柴桑陶¶
傍人若問笑何事向渠指㸃廬山髙¶
　　虎溪三笑圖　　　　　　　　(元/)釋祖栢¶
境縁心妄起心悟境自忘三老同一笑物我兩茫茫月¶
<pb:KR4h0142_WYG_037-23a>¶
照清溪水風散白蓮香無端一笑已千古笑何長¶
　　題三笑圖　　　　　　　　　(明/)劉　崧¶
三人同笑不同心墨本流傳漫至今何似青蓮李居士¶
猿啼月出過東林¶
　　題三笑圖(有序/)　　　　　　　(明/)王世貞¶
　蘇子瞻題三笑圖不言為何人後人引以為虎溪故¶
　事而謂為陶靖節逺公陸修静者或是宋元嘉初陸¶
　修静非梁普通中陸修静也吾嘗游東林寺其前一¶
<pb:KR4h0142_WYG_037-23b>¶
　小溝潺潺流一石橋踞界之僧指以為虎溪然太近¶
　恐非故虎溪也其面為香鑪峯蒼翠拂天此畫景不¶
　甚似而人頗古雅戲題一詩¶
逺公白蓮社鬱若人天師破戒飲陶令違誓過虎溪逺¶
方一大笑陶意竟攢眉乃知病維摩不受彌勒窺何物¶
陸道士千載亦傳疑¶
　　三笑圖　　　　　　　　　　(明/)僧古春¶
天子臨潯陽逺公不出山胡為遇陶陸過溪開笑顔匡¶
<pb:KR4h0142_WYG_037-24a>¶
廬髙九疊峻絶不可攀畫圖寫遺像清風滿塵寰¶
　　蓮社圖　　　　　　　　　　(金/)宋九嘉¶
野鶩家雞俗好乖虎溪泉石滿塵埃壯哉砥柱頹波裏¶
惟有淵明挽不來¶
　　蓮社圖(四首/)　　　　　　　　(元/)王　惲¶
人間廬阜東南勝兩晉名流最賞音阿麟因之出新意¶
秋香和月寫東林¶
莫怪淵明從逺公鬢絲禅榻偶相同談空説有知多少¶
<pb:KR4h0142_WYG_037-24b>¶
都在龍眠意匠中¶
二教𤣥風盛永嘉後來諸子更紛拏淵明興在東籬菊¶
獨泛秋香亦自佳¶
一誕相誇陷樂郊流傳江左到滔滔杖藜首見淵明去¶
畫裏龍眠意最髙¶
　　李龍眠蓮社圖　　　　　　　(元/)呉師道¶
逺公廬山下手種玉色蓮清修香火社雜遝山林賢龍¶
眠㺯筆墨貌出晉宋前横橋虎溪水古木東林烟鬚眉¶
<pb:KR4h0142_WYG_037-25a>¶
策遺老瓶罄趺枯禪石壇花雨落稽首西方仙休吟散¶
梵帙風鑪薦寒泉矯矯靖節翁歸心赴斜川分手溪上¶
笑攢眉社中縁淋漓漉酒巾籃輿揺醉眠止飲諒匪難¶
恥受異教牽空山舊行跡寂寞餘千年竟令妄庸兒懾¶
誘紛相傳陶翁我尚友掩巻心茫然¶
　　白蓮社圖　　　　　　　　　(明/)陶　安¶
儒墨殊科混雜居忘形擬作虎溪漁花開氷雪暑不到¶
月在漣漪天自如座有名賢仍嗜酒門無時貴暫停車¶
<pb:KR4h0142_WYG_037-25b>¶
東林此㑹何瀟灑可是丹青得緒餘¶
　　題李伯時蓮社圖　　　　　　(明/)李東陽¶
誰寫廬山十八賢白頭居士老龍眠藥囊經卷隨行杖¶
知在香鑪瀑布前¶
　　廬山社圖　　　　　　　　　(明/)陳繼儒¶
吾聞謝東山出入每扶掖四人挈衣裾三人捉坐席整¶
騎廬山前逺公顧不懌何如籃輿翁肩頂風策䇿¶
　　張師䕫畫謝家池塘　　　　　(元/)張　雨¶
<pb:KR4h0142_WYG_037-26a>¶
　春風颯然至幽人午夢醒遥見池塘緑不知春草生如¶
　何騎馬客亦向夢中行¶
　¶
　¶
　¶
　¶
　¶
　¶
<pb:KR4h0142_WYG_037-26b>¶
　¶
　¶
　¶
　¶
　¶
　¶
　¶
御定歴代題畫詩類巻三十七¶
