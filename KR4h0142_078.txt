# -*- mode: mandoku-view; -*-
#+TITLE: 御定歷代題畫詩類
#+DATE: 2015-08-25 00:41:33.339035
#+PROPERTY: ID KR4h0142
#+PROPERTY: BASEEDITION WYG    
#+PROPERTY: JUAN 卷七十八目録
<pb:KR4h0142_WYG_078-1a>¶
　欽定四庫全書¶
御定歴代題畫詩類巻七十八目録¶
　　蘭竹類¶
　　　題宋徽宗畫竹(明李本/)¶
　　　題徽宗墨竹(明楊旦二首/)¶
　　　題金顯宗墨竹(元王惲四首/)¶
　　　題金顯宗墨竹(元柳貫/)¶
　　　題金顯宗墨竹(元盧亘/)¶
<pb:KR4h0142_WYG_078-1b>¶
　　　金太子允恭墨竹(元/)劉(因/)¶
　　　金宣孝太子墨竹(元張翥/)¶
　　　謝李息齋惠墨竹(元貢奎/)¶
　　　題息齋墨竹圖(元元明善/)¶
　　　題息齋墨竹(元柳貫/)¶
　　　息齋墨竹(元吴師道三首/)¶
　　　葉敬甫所得息齋墨竹為火燎其半(元吴師道/)¶
　　　息齋雙竹圖(元王冕/)¶
<pb:KR4h0142_WYG_078-2a>¶
　　題息齋竹次韻(元貢性之/)¶
　　題李則平憲副所藏息齋竹(元貢師泰/)¶
　　題李息齋竹(元于立/)¶
　　題李息齋竹(元熊夢祥/)¶
　　題李息齋畫竹一枝(元張天英/)¶
　　髙彦敬尚書墨竹(元僧大訢/)¶
　　題髙房山墨竹圖(元鄧文原/)¶
　　髙房山墨竹(元鄭元祐/)¶
<pb:KR4h0142_WYG_078-2b>¶
　　題髙房山墨竹(元成廷珪/)¶
　　房山畫竹(元顧英/)¶
　　房山畫竹(元馬庸/)¶
　　房山畫竹(元周谷賔/)¶
　　房山畫竹(元楊維楨/)¶
　　遵道竹枝(元張雨/)¶
　　李遵道墨竹歌(明張羽/)¶
　　題故友楊孟載所畫竹(明張羽/)¶
<pb:KR4h0142_WYG_078-3a>¶
　　楊孟載畫竹(明徐賁/)¶
　　仲昭竹(明李時勉/)¶
　　題仲昭竹(明聶大年/)¶
　　題夏仲昭墨竹横巻(明李東陽/)¶
　　題徐士元所藏夏太常竹(明周倫/)¶
　　夏仲昭畫竹(明顧璘/)¶
　　題夏仲昭竹(明楊慎/)¶
　　夏太常墨竹巻(明吴寛/)¶
<pb:KR4h0142_WYG_078-3b>¶
　　為楊應寧題夏太卿墨竹(明吴寛/)¶
　　題夏太常墨竹(明王世貞/)¶
　　題楊諭徳所藏王孟端瀟湘萬竹圖(明曽棨/)¶
　　王孟端竹長卷(明李東陽/)¶
　　王孟端墨竹(明吴寛二首/)¶
　　題王孟端贈趙定軒墨竹(明吴寛二首/)¶
　　題王孟端畫竹後(明王世貞/)¶
　　乾明院觀畫(宋陸游/)¶
<pb:KR4h0142_WYG_078-4a>¶
　　　馬和之畫巻(元鄧文原/)¶
　　　奉題匏菴所藏畫(明練子寧二首/)¶
　　　題文徵明畫(明邵寳/)¶
　　　定公房小畫(明顧璘二首/)¶
　　　題畫(明董其昌/)¶
　¶
　¶
　¶
<pb:KR4h0142_WYG_078-4b>¶
　¶
　¶
　¶
　¶
　¶
　¶
　¶
御定厯代題畫詩類巻七十八目録¶
#+PROPERTY: JUAN 卷七十八
<pb:KR4h0142_WYG_078-5a>¶
　欽定四庫全書¶
御定歴代題畫詩類卷七十八¶
　　蘭竹類¶
　　　題宋徽宗畫竹　　　　　　　(明/)李　本¶
　宣和殿下碧琅玕月影風聲豈耐寒一自江南栽老檜¶
　誰將消息報平安¶
　　　題徽宗墨竹(二首/)　　　　　　(明/)楊　旦¶
　蕭瑟煙梢滿壁風宣和御記墨㾗中後來大有王孫草¶
<pb:KR4h0142_WYG_078-5b>¶
　流落天涯一様工¶
　沙漠從無玉萬竿氷天雪窖太嚴寒枝枝埽出傷心畫¶
　猶當江南夢裏看¶
　　　題金顯宗墨竹(四首/)　　　　　(元/)王　惲¶
　離離香粉淡争妍莫作荒寒景趣看絶似承華宫檻畔¶
　春風和露濕䦨干¶
　　一枝蒼雪映遼江滿意春煙鎖建章監國撫軍仁孝在¶
　　不應游藝較蕭郎¶
<pb:KR4h0142_WYG_078-6a>¶
筆藝初非羡顯宗承華主鬯兩冲容天教二十年隂賜¶
䕶養風雷見籜龍¶
午牎翻盡顯皇書問寢龍樓孝有餘夢到承華欄檻底¶
露梢煙葉儘扶疎¶
　　題金顯宗墨竹　　　　　　　(元/)柳　貫¶
海潤星輝大定年生綃筆筆寫蒼煙若為夢裏篔簹谷¶
直到洋州雪筏邊¶
　　題金顯宗墨竹　　　　　　　(元/)盧　亘¶
<pb:KR4h0142_WYG_078-6b>¶
天人賦物如天工墨光灑竹囬天容千年勁玉寒不死¶
清波照響悲吟龍煙凝草緑承華殿鬼冷秋霜月如練¶
長毫寫影竹不知子夜歌殘空記靣春雲一㪚風吹塵¶
茫茫海色翻靑鱗金仙淚痕愁漢月尚憐玉軸隨時新¶
夢跨茅龍上天去女媧補天天不語海綃畫鸞生翠羽¶
踏破銀灣濕河鼔射龍江深春不度風色蕭蕭怨千古¶
　　金太子允㳟墨竹　　　　　　(元/)劉　因¶
黒龍江頭氣鬱蔥武元射龍江水中江聲怒號久不瀉¶
<pb:KR4h0142_WYG_078-7a>¶
破墨揮灑餘神功天人與竹皆真龍墨竹以來凡馬空¶
人間只有墨君堂何曾夢到瓊華宫瑶光樓前月如練¶
倒影自有河山雄金源大定始全盛時以漢文當世宗¶
興陵為父明昌子樂事孰與東宫同文采不隨焦土盡¶
風節直與幽蘭崇百年圖籍有蕭相一代英雄唯蔡公¶
策書紛紛少顔色空山夜哭遺山翁我亦飄零感白髪¶
哀歌對此吟雙蓬秋聲蕭蕭來晚風極目海角天無窮¶
　　金宣孝太子墨竹　　　　　　(元/)張　翥¶
<pb:KR4h0142_WYG_078-7b>¶
沙海神光射天起中有蟠龍龍有子混同江聲何處來¶
巻作琳琅墨池水蜿蜒歘起鱗鬛張蛻骨立化千篔簹¶
一朝侍臣抱髥泣鶴駕不歸雲路長百年梁苑陵谷變¶
流落人間能㡬見明昌内府應祕藏小字親題保成殿¶
吁嗟帝子真天人此君亦作天人真君不見洋州老太¶
守揮灑雖工無此神¶
　　謝李息齋惠墨竹　　　　　　(元/)貢　奎¶
湖州墨竹蘓州詩李侯二美能兼之長安城中忽到眼¶
<pb:KR4h0142_WYG_078-8a>¶
坐我六月江南時幽人江南結林屋紫碧森森萬竿玉¶
淸風激昂此君語六月寒生不知暑只今見畫思故鄉¶
博山日永凝清香人生萬事真適意相對悠然希坐忘¶
　　題息齋墨竹圖(并序/)　　　　　(元/)元眀善¶
　已酉秋𤣥卿道提舉求賦墨竹詩走筆快書子昂仲¶
　賔見之當大笑其狂也¶
𤣥卿口哦子昂詩手持仲賔墨竹枝此詩此畫真兩竒¶
似為𤣥卿寫幽姿日光不下雲扃暗元氣歘忽寒人肌¶
<pb:KR4h0142_WYG_078-8b>¶
楓林青青少陵夢無乃澤畔逢湘纍楚江小月晃初夜¶
淇園苦雨秋竹迷二妃彈瑟淚如雨幽壑龍潛春欲飛¶
天路迢遥獨後來黒雨挾風山鬼啼老氣盤空根徹泉¶
地靈上訢𤣥冥悲摩挲老眼乆知畫恍然吾與造物移¶
揮杯三叫我非狂墨瀋翻江江竹辭¶
　　題息齋墨竹　　　　　　　　(元/)柳　貫¶
李侯筆下翠琅玕著處清風起晝寒繭紙蘭亭誰絶識¶
祇將玉匣詫人看¶
<pb:KR4h0142_WYG_078-9a>¶
　　息齋墨竹(三首/)　　　　　　　(元/)吳師道¶
長憶東陽舊使君秋風吟倚瘦休文石根數葉蕭蕭碧¶
長伴幽人一壑雲¶
碧鮮迎舞翠華臨一日清風滿禁林得士雖聞諸老薦¶
報恩誰識此君心¶
彭城一派接洋州千載真傳屬薊丘舉世隨風翻墨水¶
凝神誰識與天游¶
　　葉敬甫所得息齋墨竹為火燎其半¶
<pb:KR4h0142_WYG_078-9b>¶
　　　　　　　　　　　　　　　(元/)吳師道¶
李侯妙畫奪天機回禄祝融將取之賴是清風滿盤谷¶
不令虐燄盡髙枝¶
　　息齋雙竹圖　　　　　　　　(元/)王　冕¶
李侯畫竹真是竹氣韻不下湖州牧墨波翻倒徂徠山¶
筆鋒移出篔簹谷千竿萬竿清影逺百丈十丈意自足¶
就中分取一兩枝别是山隂瀟灑族疎梢颯颯鳳尾顫¶
修榦隱隱虯龍伏慿軒忽若秋風來坐使旁人脫塵俗¶
<pb:KR4h0142_WYG_078-10a>¶
我生愛竹太僻酷十載狂歌問淇澳歸來不得翠琅玕¶
聽雨冷眠谿上緑而今已㫁那時想見景何曾動心目¶
便欲為君真致之相對空牕慰幽獨¶
　　題息齋竹次韻　　　　　　　(元/)貢性之¶
憶昔舟泊湘江時青天皓月流素輝美人騎龍上天去¶
遊魂夜半招不歸興來一飲三百斛醉倒肯惜千金揮¶
孤鸞隨影秋水碧鷓鴣叫入蒼雲飛凉飇颯颯似鳴籟¶
翠霧漠漠如張幃胷中氣吐萬菡萏筆底勢走千眀璣¶
<pb:KR4h0142_WYG_078-10b>¶
飇車揺揺𣺌何許疑是柱頭丁令威風流雲㪚世已逺¶
蕭條遺墨人間稀眼前頫仰即千載底問誰亡復誰在¶
我來見畫如見人徃事悠悠付深慨挂之髙堂素壁中¶
老氣凜凜迴長風狂歌起舞還自惜笑看白日行青空¶
　　題李則平憲副所藏息齋竹　　(元/)貢師泰¶
滿川風雨長篔簹吹作參差三鳳凰籜粉已翻龍甲紫¶
墨花還染羽毛蒼春寒弱榦當軒潤日暮清隂入酒涼¶
便欲截筒鳴嶰谷却愁彈瑟望瀟湘¶
<pb:KR4h0142_WYG_078-11a>¶
　　題李息齋竹　　　　　　　　(元/)于　立¶
薊丘最愛山隂道箇箇人家好竹林夜半翠煙三萬頃¶
玉簫人倚鳳凰鳴¶
　　題李息齋竹　　　　　　　　(元/)熊夢祥¶
薊丘道人寫瀟灑煙寒兔冷石齒蒼素娥剪翠雲葉亂¶
三十六陂春水香¶
　　題李息齋畫竹一枝　　　　　(元/)張天英¶
十年不見李青蓮幾度溪頭共醉眠寂寞一枝江上影¶
<pb:KR4h0142_WYG_078-11b>¶
翛翛龍尾拂蒼煙¶
　　髙彦敬尚書墨竹　　　　　　(元/)僧大訢¶
西域髙侯自愛山此君氷雪故相看蒼梧帝子秋風淚¶
翠袖佳人日暮寒妙處寕論鐡鉤鎖深情莫報翠琅玕¶
誅茅何處隂厓底靜看梢頭玉露漙¶
　　題髙房山墨竹圖　　　　　　(元/)鄧文原¶
人纔有我難忘物畫到無心恰見工欲識髙侯三昧手¶
都縁意與此君同¶
<pb:KR4h0142_WYG_078-12a>¶
　　髙房山墨竹　　　　　　　　(元/)鄭元祐¶
髙侯胸中渭川之千畆家居房山未必有如何文章政¶
事之暇日能為此君圖不朽想當飛墨時蒼龍投硯池¶
山雨急洗琅玕節海月静照珊瑚枝自侯騎箕上天去¶
浮世茫茫水東注千秋萬古房山雲載拜為侯賦墨君¶
　　題高房山墨竹　　　　　　　(元/)成廷珪¶
黄花山主澹游翁寫竹依稀篆籀工獨有髙侯知此趣¶
一枝含碧動秋風¶
<pb:KR4h0142_WYG_078-12b>¶
　　房山畫竹　　　　　　　　　(元/)顧　瑛¶
渴龍飲海海水寛鐵網下截珊瑚寒道人醉卧叫寒玉¶
金粉亂落松花壇¶
　　房山畫竹　　　　　　　　　(元/)馬　庸¶
老龍吹笛海波寛一夜湘君白髮寒只恐驚飛雙鐵影¶
長留明月䕶天壇¶
　　房山畫竹　　　　　　　　　(元/)周谷賓¶
房山雲湧硯坳寛鐵火氷甌滌筆寒海上仙人應拔宅¶
<pb:KR4h0142_WYG_078-13a>¶
却飛林影落詩壇¶
　　房山畫竹　　　　　　　　　(元/)楊維楨¶
髙秋木落天宇寛洞庭瀟湘生暮寒劍氣横空月在地¶
老蛟夜䕶仙都壇¶
　　遵道竹枝　　　　　　　　　(元/)張　雨¶
篔簹谷口白雲生雲裏琅玕萬玉聲驚破幽人春枕夢¶
一牕斜月半梢横¶
　　李遵道墨竹歌　　　　　　　(明/)張　羽¶
<pb:KR4h0142_WYG_078-13b>¶
墨竹昉自何人始輞川石刻今餘㡬後來蕭恱稍出羣¶
香山侍郎獨稱美洋州太守善寫真長帽先生差可擬¶
江南漫作金錯刀枝葉䙰褷何足齒北方作者誇澹游¶
房山繼之妙莫比吴興公子最擅名同時亦數薊丘李薊¶
丘有嗣能傳家筆勢翩翩此其是一筆玉立無因依風露¶
淋漓猶滿紙想當塗灑發幽興静對山僧北牎裏江湖¶
無人老成盡百藝荒凉今已矣展圖三歎墨君堂秋聲¶
滿座悲風起¶
<pb:KR4h0142_WYG_078-14a>¶
　　題故友楊孟載所畫竹　　　　(明/)張　羽¶
數葉蕭蕭浄俗塵人雖物故墨猶新故人清瘦原如竹¶
見竹何殊見故人¶
　　楊孟載畫竹　　　　　　　　(明/)徐　貫¶
江南看竹不為罕水郭山邨常種滿東里千竿繞佛亭¶
西鄰萬夲連書館宻葉分隂小閣深斜枝度影虚簾短¶
蕭踈夜月翠羽凉揺曳南風鳥聲暖嗟余好竹處處遊¶
徑造豈减王猷誕湘江淇水無不到嶰谷柯亭亦嘗欵¶
<pb:KR4h0142_WYG_078-14b>¶
人間音律性所好收作鸞笙與鳳管或裁文籜製小冠¶
時尋新筍供清饌朝行竹下暮仍徃自謂竹縁終不㫁¶
朅來并州苦寒地沙土撲面心煩懣寕無塞草共山花¶
惟覺麄踈俗吾眼胸中塵氣久已積對此汾河詎能澣¶
君心飽有渭川思揮灑風煙意閒㪚封圖逺送邀我題¶
措語苦澁顔何赧¶
　　仲昭竹(為韓侍/御題)　　　　　　　(明/)李時勉¶
渭川一千畆此地兩三竿盛夏那知暑隆冬亦傲寒清¶
<pb:KR4h0142_WYG_078-15a>¶
隂連野外翠色上雲端不是全髙節如何耐乆看¶
　　題仲昭竹　　　　　　　　　(明/)聶大年¶
舍人老作鄖陽守尚愛揮毫寫竹枝絶似艤舟江水上¶
鷓鴣啼斷雨來時¶
　　題夏仲昭墨竹横巻(盖陳緝熈先明/生故物也)李東陽¶
崐山夏老能筆耕開雲種玉看崢嶸千條萬葉入霄漢¶
世間草木空有名來持琅玕叫閶闔坐使石燕無光晶¶
北人賞竹如賞玉直以髙價酬丹青衡開丈尺直踰咫¶
<pb:KR4h0142_WYG_078-15b>¶
不見枝梢見根柢恍疑湘浦推篷行颯雨驚飇過雙耳¶
九疑山髙望不極影落洞庭清徹底靈籟時來天樂風¶
釣竿不動珊瑚水珊瑚水冷魚龍藏此翁一去魂茫茫¶
江山有神故物在環珮無聲凉夜長東吴老子圖書㪚¶
南國諸生思未忘重向玉堂脩竹譜須將偃竹記篔簹¶
　　題徐士元所藏夏太常竹　　　(明/)周　倫¶
貌得髙林數竿竹春雨淋漓飽新沃姢姢浄洗㫁埃塵¶
彷彿藍田迸蒼玉挂壁悠然獨坐看頓令六月生晝寒¶
<pb:KR4h0142_WYG_078-16a>¶
㑹貪餘䕃遍寰宇忽遣煩鬱成娱歡竹裏參差一拳石¶
相倚年年度朝夕氷霜不改嵗寒心老去孤臣抱忠赤¶
太常冩此遺君家不是㝷常桃李花卭枝剪擲澄潭下¶
回首風雷老龍化¶
　　夏仲昭畫竹　　　　　　　　(明/)顧　璘¶
石瀨㳙㳙水風篁裊裊枝塵途貪見畫草閣夢題詩枕¶
簟横秋薄樽罍過月遲蒼林殊可老朱紱果何為¶
　　題夏仲昭竹(寄陶/良伯)　　　　　　(明/)楊　慎¶
<pb:KR4h0142_WYG_078-16b>¶
太常胸次瀟灑寛少年愛寫生琅玕白頭藝苑更入妙¶
筆法逺追王孟端兩家名藻雄吴下品題未覺風流亞¶
一紙能令百世傳兩竿不啻雙金價人言畫竹非畫工¶
草書結搆將無同誰家髙堂名寳繪徐熙花鳥迷青紅¶
玉人佳興松江東寄圖索賦隨長風遥知把玩清香裏¶
正是相思眀月中¶
　　夏太常墨竹巻(為楊郎/中題)　　　　(明/)吴　寛¶
友石山人去不還派傳墨竹在崑山長身迥出雲煙外¶
<pb:KR4h0142_WYG_078-17a>¶
疎影平分水石間管列笙竿陳雅樂聲囘環珮入清班¶
此君此日常相見種處從今手可芟¶
　　為楊應寧題夏太卿墨竹　　　(明/)吴　寛¶
舍人好畫誰與儔子美詩裏之劉侯鳳池退食多清暇¶
每抱縑楮從人求昨者開筵宴賓客四壁彷彿横滄洲¶
酒酣指㸃到脩竹數竿倒拂湘江秋清風翛翛刷翠羽¶
孤鳳欲下中堂游乃知夏卿妙筆墨竒態縱横纔頃刻¶
歘然令我走避之仰靣分眀墮崖石紛紛真贗不可知¶
<pb:KR4h0142_WYG_078-17b>¶
我意是竹皆堪詩試看北地苦難得此種數尺青垂垂¶
舍人好畫兼好竒明日南行過九疑扁舟夜静月初出¶
想對楚人歌竹枝¶
　　題夏太常墨竹　　　　　　　(明/)王世貞¶
先朝供奉去修文寫竹髙名祗尚聞筆筆枝頭裊鸞鳳¶
家家障子鎖煙雲乾坤只合留清氣丘壑端應貌此君¶
觧道夾池饒勝色不知原自免園分¶
　　題楊諭德所藏王孟端瀟湘萬竹圖¶
<pb:KR4h0142_WYG_078-18a>¶
　　　　　　　　　　　　　　　(明/)曽　棨¶
王郎畫竹何神竒落筆便覺清風吹蛟龍怒奔雷雨泣¶
滄溟倒捲雲淋漓有時氣酣索紙筆兔起鶻落誰能測¶
縱横滿眼金錯刀四座隂森氷雪色九疑峯髙靑入天¶
洞庭水與三江連霓旗翠羽半眀滅至今遥拂蒼梧煙¶
玉堂之居迥蕭爽誰與此君同一賞關西美人襟抱清¶
對此翛然絶塵想我亦平生愛竹流乗興欲作瀟湘遊¶
何時汎舟弄明月推篷却聽江南秋¶
<pb:KR4h0142_WYG_078-18b>¶
　　王孟端竹長巻　　　　　　　(明/)李東陽¶
九龍山翁興豪放手持蜿蜒青竹杖酒酣怒擲江中流¶
化作一龍長數文一龍躍起一龍隨倐忽羣龍駭奔浪¶
穿沙觸石連雲霧頭角森森各相向其間小者稱籜龍¶
鱗甲蛻盡風神同人道此翁善劇戲造化乃在指掌中¶
君不見九龍山翁去何許九龍山上多風雨素壁空¶
堂杖影寒夜半無人作龍語¶
　　王孟端墨竹(二首為/貞伯題)　　　　　(明/)吴　寛¶
<pb:KR4h0142_WYG_078-19a>¶
九龍山下竹千竿盡屬髙人王孟端何處看來渾似此¶
山堂疎影落漪瀾¶
百年風致宛如新滿地清隂庇後人金母橋頭重問舍¶
墨君堂上舊傳神¶
　　題王孟端贈趙定軒墨竹(二首/)　(明/)吴　寛¶
鳳凰池上掌絲綸餘興依然見墨痕戲冩一枝何處贈¶
吴門相見趙王孫¶
秋風欲動覺蕭蕭萬木空憐葉自凋見說舍人髙致好¶
<pb:KR4h0142_WYG_078-19b>¶
一枝惟許換吹簫¶
　　題王孟端畫竹後　　　　　　(明/)王世貞¶
老可醉吸瀟湘色吐出千枝萬枝碧彭城才守詫墨派¶
一掃枯篁一千尺孟端自是琅玕裔幅幅生綃露生氣¶
離褷殘瀋若有神或濃或淡皆天真後來太常非其倫¶
自言逺步湖州塵但恨無過梅道人聲華積漸背時口¶
遺蹟飄零落余手髙閣如聆鸞鳳鳴華堂瞥覩雲煙走¶
君不見黔寧假王金如山乞君片紙君仍慳野人手植¶
<pb:KR4h0142_WYG_078-20a>¶
三萬箇落日清流相對閒¶
　　乾明院觀畫　　　　　　　　(宋/)陸　游¶
唐年蘭若占閒坊名畫蕭條半在亡簌簌踈篁常似雨¶
隂隂古屋自生凉入門疊鼔初催講喚馬斜陽欲滿廊¶
顯晦熟思真有數萬金竒跡棄頹牆¶
　　馬和之巻　　　　　　　　　(元/)鄧文原¶
迴嵐泂壑玊參差滿地濃隂日影遲寂寂柴門雲自合¶
深深灌木鳥仍窺滄浪唱晚空天地緑綺㝷幽過竹籬¶
<pb:KR4h0142_WYG_078-20b>¶
豈是柴桑歸去者時臨清淺賦新詩¶
　　奉題匏菴所藏畫(二首/)　　　　(明/)練子寧¶
鶴羽翛翛弄月明篔簹谷裏暮寒生憑誰截作參差玉¶
吹出伶倫嶰谷聲¶
百尺長松石上栽紫雲深䕶碧崔嵬緑蓑坐釣磐陀石¶
細雨斜風不肯囘¶
　　題文徵明畫　　　　　　　　(明/)邵　寳¶
於畫見書法蕭然無滯情君看片石畔叢竹忽然生¶
<pb:KR4h0142_WYG_078-21a>¶
　　　定公房小畫(二首/)　　　　　　(明/)顧　璘¶
　斲來東海骨長惹老龍争冩作如來供猶含風雨聲¶
　洗盡塵埃色湘江暮雨餘誰將明月影留照草堂虚¶
　　　題畫　　　　　　　　　　　(明/)董其昌¶
　花竹䝉茸野水紆閒彈别鶴試游魚經春自領湖山長¶
　可奉東皇咫尺書¶
　¶
　¶
<pb:KR4h0142_WYG_078-21b>¶
　¶
　¶
　¶
　¶
　¶
　¶
　¶
御定歴代題畫詩類巻七十八¶
